༄།།རྒྱ་གར་སྐད་དུ།སརྦ་སཱ་ར་ས་མུཙྪ་ཡ་པྲ་ཀ་ར་ཎ།བོད་སྐད་དུ།སྙིང་པོ་ཀུན་ལས་བཏུས་པའི་རབ་ཏུ་བྱེད་པ།བླ་མ་དང་སངས་རྒྱས་ལ་ཕྱག་འཚལ་ལོ།།གང་དེ་དགའ་བའི་རང་བཞིན་གྱིས།།སྙིང་ལ་བདེ་བྱེད་ཉམས་མྱོང་བ།།དེ་ཡང་ཀུན་དུ་རྟོག་པ་ཙམ།།འདོད་ཆགས་བྲལ་བའི་དངོས་པོ་གང།།དེ་ནི་གཅིག་ཏུ་སྲིད་རྒྱུའི་མཆོག།གང་ཞིག་ཡིད་ཀྱིས་སྐྱེས་པ་ཡི།།རྣམ་པར་རྟོག་པ་གང་དག་ཀྱང།།དེ་ཉིད་རང་བཞིན་ཡིན་ཕྱིར་ཏེ།།སྣང་ཞིང་རྒྱུ་བ་འདི་དག་ལས།།མྱ་ངན་འདས་པ་གཞན་དུ་ནི།།ཡོད་མིན་ཡུལ་ནི་ཙལ་ཡང།།རྣམ་པར་མི་རྟོག་བདག་ཉིད་སེམས།།རྣམ་རྟོག་སྤངས་པ་དེ་བཞིན་ཏེ།།མྱ་ངན་འདས་པ་ཞེས་བརྟག་གོ།།གཉིས་མེད་མྱ་ངན་འདས་པ་མིན།།འཁོར་
