༄།།རྒྱ་གར་སྐད་དུ། པ་རེ་མི་ཏ་ཨཱ་ཡུ་ཧོ་མ་བི་དྷི་ནཱ་མ།བོད་སྐད་དུ།ཚེ་དཔག་ཏུ་མེད་པའི་སྦྱིན་སྲེག་གི་ཆོ་ག་ཞེས་བྱ་བ།།མགོན་པོ་ཚེ་དཔག་ཏུ་མེད་པ་ལ་ཕྱག་འཚལ་ལོ།།སྦྱིན་སྲེག་མ་བྱས་འབྲས་མི་འབྱིན།།སྦྱིན་སྲེག་གིས་ནི་ལས་རྣམས་འགྲུབ།།ལས་ཀྱི་མཆོག་རབ་སྦྱིན་སྲེག་གོ།།ཞི་བ་དང་ནི་རྒྱས་པ་དང།། དབང་དང་དྲག་པོ་མངོན་སྤྱོད་དོ།།ཞིབ་ཐབ་ཁུད་ཟླུམ་པོ་ཉིད།།རྒྱས་པ་གྲུ་བཞི་ཟླག་\?\་མ་དབང།།མངོན་སྤྱོད་ཟུར་གསུམ་ཉིད་དུ་བྱ།།ཁྲུ་གང་ཁྲུ་དོ་ཁྲུ་གང་བ།།སོར་མོ་ཉི་ཤུ་ཁ་དོག་ནག།དཀར་སེར་དམར་པ་ཉིད་དུ་བྱ།།མཆོད་རྫས་ཡམ་ཤིང་དཱུར་བ་སོགས།།སྲེག་རྫས་གཡས་གཡོན་རིམ་པ་བཞིན།།ཤར་དུ་ཞི་བ་བྱང་དུ་རྒྱས།། དབང་ལ་ནུབ་དང་དྲག་པོ་ལྷོ།།རཾ་ལས་མེ་ལྷ་ཁ་དོག་དམར།དབྱུ་གུ་རིལ་བ་སྤྱི་བླུགས་དང།།བགྲང་ཕྲེང་གཡོན་དང་གཡས་སུ་བསམ།།རལ་པ་ཅོད་པན་གསུས་ཁྱིམ་ཆེ།།ཚངས་སྐུད་ཆང་ལ་ཡེ་ཤེས་བསྟིམ།།རིགས་བདག་རྣམས་ཀྱིས་དབུ་བརྒྱན་ནས།།མཆོད་ཡོན་ཞབས་བསིལ་ལ་སོགས་དབུལ།།དགོང་བླུགས་དབུལ་ལ་མཚན་མ་བརྟགས།།ཁ་དོག་སྒྲ་དང་དབྱིབས་དང་དྲི།།ཟླ་བ་རྒྱས་པ་དུ་བ་མེད།།ནད་མེད་སྡིག་པ་མ་ལུས་ཟད།།དུང་དང་རྫ་རྔ་པི་ཝང་དང།།བདེ་བ་མ་ལུས་འཕེལ་བར་བྱེད།།ཙནྡན་ག་པུར་ཨ་ག་རུ།།དགེ་ཞིང་ཚེ་རིང་དཔལ་གྱི་གནས།།བཀྲ་ཤིས་རྫས་བརྒྱད་རྒྱལ་མཚན་གདུགས།། 
སྒྲུབ་པ་པོ་རྣམས་དགེ་བའི་རྟགས།།ངན་པ་དེ་ལས་བཟློག་པའོ།།རྟ་མགྲིན་རྒྱལ་པོས་བསྲུང་བ་བྱ།དེ་ནས་སྲེག་རྫས་རིམ་གྱིས་དབུལ།།མར་དང་ཡམ་ཤིང་ཏིལ་དང་ཞོ།།འབྲས་སོ་ནས་དང་སྲན་མ་དང།།གྲོ་དང་དཱུར་བ་ཀུ་ཤ་རྣམས།།ོཾ་ཨགྣ་ཡེ་སཝཱ་ཧཱ།ོཾ་བོ་དྷི་བྲྀཀྵཱ་ཡ་སཝཱ་ཧཱ།ོཾ་སརྦ་པཱ་པཾ་ད་ཧ་ན་བཛྲཱ་ཡ་སཝཱ་ཧཱ།ོཾ་སརྦ་སཾ་པ་དེ་སཝཱ་ཧཱ།ོཾ་བཛྲ་པུཥྚ་ཡེ་སཝཱ་ཧཱ།ོཾ་བཛྲ་བི་ཛ་ཡེ་སཝཱ་ཧཱ།ོཾ་མ་ཧཱ་བེ་ག་ཡེ་སཝཱ་ཧཱ།ོཾ་མ་ཧཱ་བ་ལ་ཡེ་སཝཱ་ཧཱ།ོཾ་བཛྲ་གྷསྨ་རི་ཡེ་སཝཱ་ཧཱ།ོཾ་བཛྲ་ཨཱ་ཡུ་ཥེ་ཡེ་སཝཱ་ཧཱ།ོཾ་ཨ་པྲ་ཏི་ཧ་ཏ་བཛྲ་ཡེ་སཝཱ་ཧཱ།མེ་ལྷ་བསྟོད་ཅིང་གསོལ་བ་གདབ།།དེ་ནས་མེ་ལྷའི་ཐུགས་ཀ་རུ།།དཀྱིལ་འཁོར་བསྐྱེད་ཅིང་ཡེ་ཤེས་བསྟིམ།།མཆོད་ཡོན་ཞབས་བསིལ་ལ་སོགས་དབུལ།།ཁུ་བ་ལ་སོགས་ཞལ་དུ་མཆོད།།ཡམ་ཤིང་ཀུ་ཤ་འོད་ལ་དབུལ།།ཞོ་ཟན་འཐོར་འཐུང་ཕྱག་ཏུ་དབུལ།།ཁྱད་པར་དཱུར་བ་བརྒྱ་རྩ་ནི།།ཚེ་འཕེལ་ཆེད་དུ་དབུལ་བར་བྱ།།ཱ་ཡུ་པུཥྚིཾ་ཀུ་རུ་ཨོཾ།འོ་མ་སྒྲད་རྩི་ཀ་ར་དང།བདུད་རྩི་ལྔ་དང་སྦྱར་བའི་རྫས།།སློབ་དཔོན་གཡོན་གྱི་མཐེའུ་ཆུང་གིས།།སློབ་མའི་གཡས་ཀྱི་མཐེའུ་ཆུང་གཟུང།།ལན་གསུམ་བསྐོར་བས་ལྷ་ལ་དབུལ།།དངོས་གྲུབ་རྫས་ཀྱི་ལྷག་མེད།།སློབ་མ་རྣམས་ལ་སྦྱིན་བར་བྱ།།ོཾ་བཛྲ་ཨཱ་ཡུ་ཥེ་ཨ་མྲྀ་ཏ་སིདྡྷི་ཧཱུཾ།།ཞི་བ་སཝཱ་ཧཱ་དང་སྦྱར་བ།།རྒྱས་པ་ཨོཾ་ལ་དབང་ལ་ཧོ།།དྲག་པོ་མ་རཱ་ཡ་ཕཊ་སྦྱར།།དཀྱིལ་འཁོར་ལྷ་ལ་མཆོད་ཅིང་བསྟོད།།ཡེ་ཤེས་གཤེགས་སུ་གསོལ་བ་དང།།དམ་ཚིག་བདག་ལ་བསྡུ་བར་བྱ།། དཀྱིལ་འཁོར་ལྷ་ནི་མཆོད་སྟེར་རོ།།མེ་ཡིས་འདོད་པའི་དོན་གྲུབ་བྱེད།།ཡམ་ཤིང་གཟི་བརྗིད་སྟེར་བར་བྱེད།།མར་གྱིས་འབྱོར་པ་འཕེལ་བ་ཡིན།།ཏིལ་གྱིས་སྡིག་པ་འདག་པ་དང།།ཞོ་ཟན་གྱིས་ནི་རིག་པ་འཕེལ།།ནས་ཀྱིས་བརྩོན་འགྲུས་འཕེལ་བར་འགྱུར།།འབྲས་ཀྱིས་ནུས་པ་འཕེལ་བྱེད་པ།།སོ་བས་འབྲུ་འཕེལ་ལས་ཡིན་ནོ།།གྲོ་དང་སྲན་མས་ནད་ཀུན་སེལ།།དཱུར་བས་ཚེ་རིང་ནད་མེད་དོ།།ཀུ་ཤས་བར་ཆད་སྲུང་བར་བྱེད།།འོ་མ་སྦྲང་རྩིས་དངོས་གྲུབ་སྟེར།།དཔལ་འཕེལ་བ་ནི་བུང་ཤིང་ངོ།།སྦྱིན་བདག་བཀྲ་ཤིས་ཐབས་
