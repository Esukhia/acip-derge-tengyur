༄།།རྒྱ་གར་སྐད་དུ།ེ་ཀ་པཱི་ར་ཤྲཱི་ཧེ་རུ་ཀ་ཥོ་ཌ་ཤ་བྷུ་ཇ་སཱ་དྷ་ནཱཾ་ནཱ་མ།བོད་སྐད་དུ།དཔའ་བོ་གཅིག་པ་དཔལ་ཧེ་རུ་ཀ་ཕྱག་བཅུ་དྲུག་པའི་སྒྲུབ་པའི་ཐབས་ཞེས་བྱ་བ།དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ།།དང་པོར་རང་ཉིད་ཐུན་མོང་དང་ཁྱད་པར་གྱི་མཚན་ཉིད་དང་ལྡན་པས་བགེགས་དང་འཚེ་བ་ལ་སོགས་པ་མེད་པར་རྗེས་སུ་མཐུན་པའི་གནས་སུ་ཞུགས་ཏེ།བྱ་བའི་རིམ་པ་ནི་མཎྜལ་དང་རས་རིས་ལ་སོགས་པ་དགོད་པ་དང།མཆོད་པ་ཉེ་བར་བཤམས་ཏེ།ཁྲུས་སྔོན་དུ་སོང་བས་ལྷར་མོས་ཤིང།སྟན་བདེ་བ་ལ་འདུག་ནས།ོཾ་བཛྲ་པུཥྤེ་ཨོཾ་ཨཱཿ ་ཧཱུཾ་ཞེས་པ་ལ་སོགས་པས་མཆོད་པ་ལྔ་བྱིན་གྱིས་བརླབས་པ་དང།མཆོད་པ་གཞན་དག་ཀྱང་ཨོཾ་ཨཱཿ ་ཧཱུཾ་ཞེས་སོ།།དེ་ནས་རང་གི་སྙིང་གར་རཾ་ཡོངས་སུ་གྱུར་པའི་ཉི་མ་ལ་ཧཱུཾ་བསམ་སྟེ།དེའི་འོད་ཟེར་བདག་གནས་པའི་ཁང་པ་ལ་ཕོག་པས་རྡོ་རྗེས་གཏམས་པར་མོས་ཤིང།ོཾ་ཧེ་བཛྲ་ཨ་དྷི་ཏི་ཥྛ་སྟ་ཏ་ན་རཀྵ་ཧཱུཾ་ཧཱུཾ་ཧཱུཾ་ཕཊ་སཝཱ་ཧཱ།ཞེས་པས་གནས་བསྲུང་བ་དང།དེ་བཞིན་དུ་བདག་དང་སྲོག་དང་རྣལ་འབྱོར་བསྲུང་བ་ལ་ཡང་སྦྱར་ཏེ།ོཾ་ཨཱཏྨ་ཛི་བ་ཡོ་ག་ཞེས་པ་དག་གིས་སོ།།དེ་ནས་སྙིང་གའི་ས་བོན་ལས་འོད་ཟེར་འཕྲོས་པས།བསོད་ནམས་ཚོགས་ཀྱི་དཀྱིལ་འཁོར་སྤྱན་དྲངས་ཏེ།མངོན་སུམ་ལྟ་བུར་གསལ་བར་དམིགས་ཏེ།ཆུ་དང་ཐང་ལས་སྐྱེས་པ་ཡི།།ལྷ་རྫས་བཟང་པོའི་མེ་ཏོག་འདི།། གུས་པ་མཆོག་གིས་བདག་འབུལ་ན།།ཅི་བདེ་བར་ནི་བཞེས་སུ་གསོལ།།ོཾ་བཛྲ་པུཥྤེ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ།དེ་ལ་སོགས་པ་ཐུན་མོང་གི་མཆོད་པ་བྱས་ལ།ཡང་རང་གི་སྙིང་གའི་ས་བོན་ལས་ལྷ་མོ་བརྒྱད་ཕྱུང་སྟེ་མཆོད་དེ།དེ་ཡང་གཽ་རཱི་མ་ནི་རི་བོང་འཛིན།ཙཽ་རཱི་མ་ནི་ཉི་མའོ།།རོ་ལངས་མ་ནི་འབབ་ཆུ་འཛིན།།གྷསྨ་རཱི་ནི་སྟོབས་འཛིན་པའོ།།སྤོས་མོ་ཙནྡན་སྡོང་བུ་འཛིན།།རི་ཁྲོད་མ་ནི་སྦྲང་རྩིའོ།།གཏུམ་མོ་ཅང་ཏེའུ་སྒྲ་བརྡུང་ཞིང།།གཡུང་མོ་མགུལ་པ་ལ་སྦྱོར་བའོ།།སྐྱེས་བུ་བཞིན་དུ་བྱེད་པར་བཤད།།དེ་ནས་བཤགས་པ་བྱ་སྟེ། 
བདག་གིས་སྡིག་པ་བགྱིས་པ་དང།།རྗེས་སུ་ཡི་རང་བགྱིས་པ་དང།།རྫོགས་སངས་རྒྱས་ཀྱི་སྤྱན་སྔར་ནི།།ཐམས་ཅད་མ་ལུས་སོ་སོར་བཤགས།།དེ་ནས་རྗེས་སུ་ཡི་རང་བ་བྱས་ཏེ།།སངས་རྒྱས་བྱང་ཆུབ་སེམས་རྣམས་དང།།འཕགས་པ་ཉན་ཐོས་རང་རྒྱལ་དང།། སོ་སོ་སྐྱེ་བོའི་བསོད་ནམས་དེ།།ཀུན་ལ་རྗེས་སུ་ཡི་རང་ངོ།།དེ་ནས་བསྔོ་བ་བྱ་སྟེ།།བདག་གི་དགེ་བ་འདི་དག་ཀུན།།བླ་མེད་བྱང་ཆུབ་ཡང་དག་རྫོགས།།སེམས་ཅན་ཀུན་དང་ཐུན་མོང་དུ།།ཡོངས་སུ་སྨིན་ཅིང་རྫོགས་པར་བགྱི།།དེ་ནས་སྐྱབས་སུ་གསོལ་ཏེ།།རྫོགས་པའི་སངས་རྒྱས་རྐང་གཉིས་མཆོག།དེ་ཡིས་གསུངས་པའི་དམ་ཆོས་དང།།བྱང་ཆུབ་སེམས་དཔའི་དགེ་འདུན་ལ།།བྱང་ཆུབ་བར་དུ་སྐྱབས་སུ་མཆི།།དེ་ནས་སྨོན་པ་བྱང་ཆུབ་མཆོག་ཏུ་སེམས་བསྐྱེད་དེ།བདག་གིས་བླ་མེད་བྱང་ཆུབ་ཏུ།།ཡང་དག་རྫོགས་པར་གྱུར་ནས་ནི།།སེམས་ཅན་ཀུན་དོན་ཕན་པའི་ཕྱིར།།མི་གནས་མྱ་ངན་འདས་ལ་དགོད།།དེ་ནས་འཇུག་པ་བྱང་ཆུབ་མཆོག་ཏུ་སེམས་བསྐྱེད་དེ།།བདག་གི་སྦྱིན་པ་ལ་སོགས་པ།།ཕ་རོལ་ཕྱིན་པ་ཀུན་རྫོགས་པ།།རྡོ་རྗེ་ཐེག་པ་བླ་མེད་པའི།།ལམ་ནི་ཡང་དག་བསྟེན་པར་བྱ།།དེ་ནས་སྔར་གྱི་ཧཱུཾ་ལས་བྱུང་བའི་འོད་ཟེར་གྱིས་འགྲོ་བ་སེམས་ཅན་ཐམས་ཅད་བཀུག་ནས།བཤེས་དང་འབྲེལ་པ་ལྟ་བུར་གསལ་བར་དམིགས་ནས།ཚད་མེད་པ་བཞི་བརྩེ་གདུང་གི་རྣམ་པ་དང།སྡུག་བསྔལ་དང་བྲལ་བར་བྱ་བ་དང།ཐབས་ཐོབ་པས་དགའ་བ་དང།མི་རྟོག་པ་ལ་འཇུག་པའི་བཏང་སྙོམས་བསྒོམ་པར་བྱའོ།།དེའི་རྗེས་ལ་སྔགས་འདི་དག་བརྗོད་པས།སྟོང་པ་ཉིད་དུ་བསྒོམ་པར་བྱ་སྟེ།ོཾ་སཝ་བྷཱ་བ་བི་ཤུདྡྷཿ ་དྷརྨཱ་ཏེ་སཝ་བྷཱ་བ་ཤུདྡྷོ\ུ0f85ཧཾ།ཞེས་པ་དེས་ནི།ཆོས་ཀུན་རྣམ་པར་དག་པས་ན།།བདག་ཀྱང་རང་བཞིན་རྣམ་པར་དག།ཅེས་པར་བསྒྲུབས་ན།ོཾ་ཤཱུ་ནྱ་ཏཱ་ཛྙཱ་ན་བཛྲ་སཝ་བྷཱ་བ་ཨཱཏྨ་ཀོ\ུ0f85ཧཾ།ཞེས་པ་དེས་ནི།སྟོང་ཉིད་ཡེ་ཤེས་རྡོ་རྗེ་ཡི།།རང་བཞིན་ངའམ་བདག་ཡིན་ནོ།།ཞེས་པ་དེ་ལ་གནས་པར་བྱའོ།།དེ་ནས་བདག་ཉིད་སྐད་ཅིག་ཙམ་གྱིས་ནི།།ཡེ་ཤེས་དང་ལྡན་ལྷ་རུ་མོས་པ་རེ།།དེ་ཡི་མདུན་ན་ནམ་མཁའ་རེ་ཕ་ལས།།གྱུར་པ་ཉི་མའི་སྟེང་དུ་
༄།།ཧཱུཾ་ལས་ནི།།སྣ་ཚོགས་རྡོ་རྗེ་ཡེ་ཤེས་ལྔ་ལྡན་བསམ།།དེ་ཡི་ལྟེ་བར་ཧཱུཾ་ལས་འོད་འཕྲོས་པས།།བགེགས་བསྲེགས་ར་བ་དང་ནི་གུར་ཡང་བསམ།།དེ་ཡི་སྟེང་དུ་པདྨ་ཉི་མ་ལ།།རང་གི་སེམས་ཉིད་ཡེ་ཤེས་རྣམ་པ་ཡི།།ཧཱུཾ་གི་དེ་ཉིད་ཡོངས་སུ་གྱུར་པ་ལས།། རྡོ་རྗེ་རྩེ་ལྔའི་ལྟེ་བར་ཡི་གེ་ཧཱུཾ།།ཡང་ན་དེ་ཡི་འོད་ཟེར་གྱིས་ནི་ཁམས་གསུམ་གྱི།།སེམས་ཅན་རྣམ་པར་སྦྱངས་ཏེ་འོད་ཟེར་བསྡུ།།དེ་རྗེས་རྡོ་རྗེ་ཡོངས་སུ་གྱུར་པ་ལས།།ཧེ་རུ་ཀ་དཔལ་ཟླ་བ་ཆུ་ཤེལ་འོད།།ཞལ་བརྒྱད་ཉིད་ཤུ་རྩ་བཞི་སྤྱན་གྱིས་ཆེ།།བཅུ་དྲུག་ཕྱག་ལྡན་ཞབས་བཞིས་བདུད་བཞི་མནན།།རང་སྣང་མོས་པ་ཙམ་སྟེ་དངོས་སུ་མིན།།མཆེ་བ་ཅུང་ཟད་གཙིགས་ཤིང་རལ་པ་དང།།ཐོད་པའི་དབུ་རྒྱན་ཐོད་པའི་ཕྲེང་བ་དང།སྤྱི་གཙུག་འཁོར་ལོ་ལ་སོགས་ཕྱག་རྒྱ་ལྡན།།བརྐྱང་བསྐུམ་སྐྱིལ་ཀྲུང་ཕྱེད་པ་གར་མོས་བྱ།།དེ་ཆེ་རང་གི་སྙིང་གང་ཉི་མ་ལ།།ཧཱུཾ་གི་རྣམ་པ་བདུད་རྩི་ཐིག་ལེར་བཅས།།སྲོག་དང་རྩོལ་བའི་སྦྱོར་བས་འོད་ཟེར་འཕྲོ།།ོཾ་དེ་བ་པི་ཙུ་བཛྲ་ཧཱུཾ་ཧཱུཾ་ཧཱུཾ་ཕཊ་སཝཱ་ཧཱ།ཞེས་པ་ནི་ཅི་ནུས་པས་བཟླ་བར་བྱ་སྟེ།དེ་རྗེས་དེ་ཡང་སྨིན་པར་བྱ་བའི་ཕྱིར།།ཤིང་འབྲས་ཚོས་པ་ལྟར་གྱུར་འབྲས་བུ་ཡི།།ཧེ་རུ་ཀ་དཔལ་ཕྱག་མཚན་ཞལ་སོགས་ནི།།སྔར་སོགས་མིག་སྨན་བཅག་པ་ལྟ་བུའི་མདོག།དེ་རྗེས་དེ་ཡང་རྫོགས་པར་བྱ་བའི་ཕྱིར།།རང་གི་སྙིང་གའི་ཉི་སྟེང་ས་བོན་ལས།།རྡོ་རྗེ་ས་བོན་དང་བཅས་ཡོངས་གྱུར་པ།།ཡེ་ཤེས་སེམས་དཔའ་རང་འདྲའི་སྙིང་ག་རུ།།ཏིང་འཛིན་སེམས་དཔའ་མཚན་མ་ས་བོན་བསམ།།དེ་ཡི་འོད་ཀྱིས་ཡེ་ཤེས་བདག་པོ་བསྡུ།།དེ་བརྗོད་ཛཿ ་ཧཱུཾ་བཾ་ཧོཿ ་ས་རང་ལ་བསྟིམ།།རྫོགས་སངས་རྒྱས་ལས་གཞན་དུ་ཡང་མ་ཡིན།།བརྟན་པར་བྱ་ཕྱིར་སྐྱེ་མཆེད་དྲུག་པོ་དང།།སྐུ་གསུང་ཐུགས་སུ་བྱིན་རླབས་དབང་བསྐུར་བྱ།།དབང་གི་སྔགས་རྣམས་དག་ནི་བརྗོད་ཀྱང་རུང།།མཆོད་ནས་བསྟོད་དང་བདུད་རྩི་མྱང་བའང་བྱ།།དེ་དག་སྔགས་བརྗོད་པ་ཡང་འདི་ཡིན་ཏེ།།ོཾ་སརྦ་ཏ་ཐཱ་ག་ཏ་པཱུ་ཛ་བཛྲ་སཝ་བྷཱ་བ་ཨཱཏྨ་ཀོ\ུ0f85ཧཾ།ོཾ་སརྦ་ཏ་ཐཱ་ག་ཏ་པྲ་སྟུ་ཏེ་བཛྲ་སཝ་བྷཱ་བ་ཨཱཏྨ་ཀོ\ུ0f85ཧཾ།ོཾ་སརྦ་ཏ་ཐཱ་ག་ཏ་ཨ་མྲྀ་ཏ་སཝ་ད་ན་བཛྲ་སཝ་བྷཱ་བ་ཨཱ་ཏྨ་ཀོ\ུ0f85ཧཾ།ད་ནི་རྫོགས་རིམ་ལ་འཇུག་པ།།ཤེས་བྱའི་
