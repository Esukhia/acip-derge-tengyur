༄།།རྒྱ་གར་སྐད་དུ།ཱརྱ་
༄།།མཉྫུ་ཤྲཱི་ནཱ་མ་སཾ་གཱི་ཏི་བི་དྷེ་གོ་མ་པཱ་ཤོ་དྷ་ཡ་ནཱ་མ།བོད་སྐད་དུ།འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་སྡིག་པ་སྦྱོང་བའི་སྦྱིན་སྲེག་གི་ཆོ་ག་ཞེས་བྱ་བ།འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ།།མི་ཤེས་དྲི་མ་སེལ་མཛད་ཅིང།།ཤེས་རབ་ཡེ་ཤེས་སྤྱན་འབྱེད་པའི།།འཇམ་དབྱངས་དེ་ལ་ཕྱག་འཚལ་ནས།།སེས་ཅན་ངན་སོང་རྣམ་སྦྱོང་བའི།།ཆོ་ག་ཚེ་འདས་ལ་ཕན་པ།།གཞན་གྱི་དོན་དུ་བཤད་པར་བྱ།།དེ་ལ་འདིར་གཟའ་དང་སྐར་མ་བཟང་པོ་བཀྲ་ཤིས་པའི་ཉི་མ་ལ་ཚུལ་དང་མཐུན་པའི་དཀྱིལ་འཁོར་དང་འབྲེལ་པ་འམ་མ་འབྲེལ་ཀྱང་རུང་སྟེ།ཕྱོགས་དང་མཐུན་པའི་གནས་བཟང་པོར་ས་བསླང་བ་ལ་སོགས་པ་སྔོན་དུ་འགྲོ་བས་སའི་རྒྱར་ཁྲུ་བཅུ་དྲུག་པ་ལ་གྲུ་བཞིར་བྱས་ཏེ།དབུས་སུ་དེའི་ཕྱིར་གྱི་ཚད་ཀྱིས་ཚད་ཀྱིས་ཟླུམ་པོར་བསྐོར་ལ་ཁྲུ་གང་གྱེན་དུ་མཐོ་བ་དང།དེའི་ཁ་ཁྱེར་ཡང་དེའི་ཚད་དུ་བྱས་ལ།དེ་ནས་ནང་དུ་ཁྲུ་ཕྱེད་ཀྱི་བར་དུ་ཟབས་སུ་རྒྱར་ཆུང་བར་བྱས་ལ་ནང་གི་ཟབས་སུ་ཡང་ཁྲུ་གང་ཐབ་ཁུང་བྱའོ།།དེ་ལ་རྡོ་རྗེ་དཀར་པོ་དང།འཁོར་ལོ་དཀར་པོ་དང།རྡོ་རྗེ་སྔོན་པོ་དང།རིན་པོ་ཆེ་སེར་པོ་དང།པདྨ་དམར་པོ་དང།རྒྱ་གྲམ་ལྗང་གུས་བསྐོར་བར་བྱའོ།།དེ་ལ་ཙནྡན་དང་རྒྱ་ཤུག་ལ་སོགས་པ་དུག་གི་རྒྱུ་ལས་མ་བྱུང་མ་སྐྱེས་པའི་ཤིང་སོགས་ཏེ།དེའི་ནང་གང་ཡིན་པ་དེར་སེམས་ཅན་གང་དག་ཚེ་འཕོས་པ་དེའི་གཟུགས་ཀྱི་ཕུང་པོ་ཁྲུས་བྱས་ལ་དྲིས་བསྒོས་ཏེ།རྒྱན་བཏགས་ལ་སྐྱིལ་མོ་ཀྲུང་གི་ཚུལ་དུ་ཁ་ནུབ་ཏུ་ཕྱོགས་བར་བཞག་ལ།སྟེང་དང་ཕྱོགས་མཚམས་སུ་ཀུ་ཤས་གཡོགས་ལ་གཞག་གོ།།དེ་ནས་གཡོན་དུ་བསང་ཆུ་དང།མཆོད་ཡོན་གཞག་ཅིང་མཆོད་པ་ལྔ་བཀྲམ་ནས།མདུན་དུ་ཡམ་ཤིང་དང།ཏིལ་དང།ཡུངས་ཀར་དང།མར་དང་བའི་འོ་མ་དང།ཞོ་དང།འབྲས་ཆན་དང།ཀུ་ཤ་དང་དཱུར་བ་དང།ནས་དང།གྲོ་དང།སོ་བ་དང།སྲན་མ་དང། སྲན་མ་ཤ་དང།འབྲས་སོ་བ་དང།བིལ་བ་དང།སྟར་ག་དང།ཛཱ་ཏི་དང།འབྲས་སུ་གསུམ་དང།ུ་དུམ་བཱ་རའི་ཤིང་དང།ནགས་ཀྱི་ལྕུག་མ་རླན་དང་བཅས་པ་དང།འབྲས་མ་གྲུགས་པ་དང།སྤང་སྤོས་དང།མངར་གསུམ་དང།ཟས་ཀྱི་རྣམ་པ་སྲོག་ཆགས་ལས་མ་
བྱུང་བ་དང།མཆོག་ཏུ་དྲི་དང་བཅས་པའི་སྲེག་རྫས་རྣམས་ཀུ་ཤ་གཅལ་ཏུ་བཀྲམ་པའི་སྟེང་དུ་ཤིང་ལོ་བཟང་པོ་འམ་རས་སར་པའི་སྟེང་དུ་གཞག་གོ།མདུན་དུ་དགང་གཟར་བླུགས་གཟར་གཞག་གོ།དེ་ལྟར་རྫས་རྣམས་ཚོགས་པར་བྱས་ལ།བདག་རྡོ་རྗེ་སློབ་དཔོན་གྱི་རྒྱན་རྣམས་བགོ་སྟེ། རྡོ་རྗེ་དྲིལ་བུ་བཟུང་ལ་མ་རུངས་པ་འདུལ་བའི་རྒྱལ་པོ་གཤིན་རྗེ་གཤེད་པོ་དྲན་པའི་བྱིན་རླབས་ཀྱིས་ལོག་འདྲེན་གྱི་ཚོགས་གང་ཡིན་པ་དེ་རྣམས་ཕམ་པར་བྱས་ནས་ཅིས་ཀྱང་མི་ཚུགས་པའི་གུར་དུ་བསམ་མོ།།དེ་ནས་སྡིག་པ་བྱང་ཞིང་དགེ་བ་ལ་འདུན་པ་བཟང་པོ་བསྐྱེད་དེ།སྐལ་བ་དང་ལྡན་པར་བྱ་བའི་ཕྱིར་ངེས་པར་བྱང་ཆུབ་མཆོག་ཏུ་སེམས་བསྐྱེད་དོ།།དེའི་རྗེས་ལ་བདག་ཉིད་ཤིན་ཏུ་སྦྱངས་པ་དང་ལྡན་པས་སྒྱུ་འཕྲུལ་དྲ་བ་མངོན་པར་བྱང་ཆུབ་པའི་སྙིང་རྗེ་ཆེན་པོའི་ཏིང་ངེ་འཛིན་ལ་སྙོམས་པར་ཞུགས་ཏེ།དཀྱིལ་འཁོར་གྱི་འཁོར་ལོ་མངོན་པར་སྦྲུལ་ནས་སེམས་ཅན་ཐམས་ཅད་ཀྱི་ངན་པ་སོང་ཡོངས་སུ་སྦྱང་བར་བྱའོ།།དེ་ནས་འབྱུང་བ་བཞི་ལས་ངེས་པར་བྱུང་བའི་དཀྱིལ་འཁོར་བརྩེག་གོ།གཟུགས་ཀྱི་ཁོག་པ་གང་ཡིན་པ་ལས་ངེས་པར་འབྱུང་བའི་མེ་ཐབས་ཀྱི་འཁོར་ལོ།།དེའི་ནང་དུ་མེའི་དཀྱིལ་འཁོར་ཟུར་གསུམ་པ་དབུས་སུ་རཾ་གྱིས་མཚན་ཅིང་ཟུར་གསུམ་ལ་ཁམས་གསུམ་གྱི་ལས་དང་ཉོན་མོངས་པ་ཞལ་དུ་གསོལ་བའི་རྟགས་ཨོཾ་ཨཱཿ ་ཧཱུཾ་གསུམ་ཡིད་ཀྱིས་བྲིས་ཏེ།བྲམ་ཟེ་ཤིན་ཏུ་སྦྱངས་པའི་ཁྱིམ་ནས་མེ་བླངས་ལ།བཛྲ་ཛྭ་ལ་རཾ་ཞེས་བརྗོད་ཅིང་རླུང་ཡབ་ཀྱིས་གཡབས་ཏེ།ཀུ་ཤ་ལ་མེ་སྦར་ནས་དེའི་བྱིན་རླབས་ཀྱིས་གོང་གི་ཡི་གེ་གང་ཡིན་པ་ལས་བསྐྱེད་པའི་མེ་ལྷའི་རྒྱལ་པོ་བྷ་བ་ཀ་དུང་དང་ཀུན་ད་ལྟ་བུ་བསྐྱེད་དེ།པདྨ་དང་ཟླ་བའི་གདན་ལ་ངེས་པར་རྫོགས་པ་དང།ཞལ་གཅིག་ཕྱག་བཞི་པ།ཀུནྡྷེ་དང་དབྱུག་པ་དང།བགྲང་ཕྲེང་དང་མེ་ཐབ་བསྣམས་པ་བསྒོམ་མོ།།དེ་ནས་སྔས་པས་མེ་ལྷ་བྷ་བ་ཀ་སྤྱན་དྲངས་ཏེ།ོཾ་ཚུར་གཤེགས་ཚུར་གཤེགས་འབྱུང་པོ་ཆེ།།མེ་ལྷའི་རྒྱལ་པོ་དྲང་སྲོང་མཆོག།སྲེག་བླུགས་ཞལ་ཟས་འདི་བཞེས་ལ།།འབར་བའི་གདན་ལ་བཞུགས་སུ་གསོལ།།ོཾ་ཨེ་ཧྱེ་ཧི་མ་ཧཱ་བྷཱུ་ཏ་དེ་བ་རྀ་ཥི་རཱ་ཛ་སཏྭ་མཧཱ་ཀྲོ་དྷི་ཨཱཿ ་ཧཱུཾ།མ་ཧཱ་ཡཱ་མ་ན་ནི་ཧི་ཏོ་བྷ་བ་ཨོཾ།བྷ་བ་ཀ་ཨགྣ་ཡེ་སཝཱཧཱ།ཞེས་སྤྱན་དྲངས་ལ་མཆོད་ཡོན་དབུལ་བ་ནི། 
༄།།ོཾ་བྷ་བ་ཀ་ཨགྣ་ཡེ་ག་ག་ན་ཡེ་སཝཱཧཱ།ཞེས་བརྗོད་ལ།ོཾ་བྷ་བ་ཀ་ཨགྣི་ཛཿ ་ཧཱུཾ་བཾ་ཧོཿ །ཞེས་བྱ་བས་དགུག་པ་དང་གཞུག་པ་དང།བཅིང་བ་དང་དབང་དུ་བྱ་བ་དང།དམ་ཚིག་གི་ཕྱག་རྒྱ་བསྟན་ཅིང།ོཾ་བཛྲ་ཨགྣ་ཡེ་མ་ཧཱ་བྷཱུ་ཏ་ཛྭ་ལ་སརྦ་བྷ་སྨིཾ་ཀུ་རུ་སརྦ་དུཥྚཱ་ན་ཀྲོ་དྷ་ཛཿ ་ཧཱུཾ་བཾ་ཧོཿ ་ས་མ་ཡ་སྟཾ། ཧཱུཾ་ཞེས་བརྗོད་པས་ཕྱག་རྒྱ་བཞིས་རྒྱས་བཏབ་ཅིང།དེ་ལ་དབང་བསྐུར་སྦྱིན་ནོ།།ཡི་གེ་གསུམ་གྱིས་བྱིན་གྱིས་བརླབས་ལ།ོཾ་བྷ་བ་ཀ་བཛྲ་ཨགྣ་ཡེ་བཛྲ་པུཥྤཾ་ཞེས་བྱ་བ་ལ་སོགས་པས་མཆོད་པ་ལྔ་དང།མཆོད་ཡོན་དབུལ་བར་བྱའོ།།དེ་ནས་ཐོག་མར་མེའི་གཟི་བརྗིད་བསྐྱེད་པའི་ཕྱིར་མར་གྱི་དགང་བླུགས་བདུན་ནམ་ལྔ་དབུལ་ལོ།།ོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་སརྦ་བྷསྨིཾ་ཀུ་རུ་སརྦ་དུཥྚཱ་ན་ཧཱུཾ་ཕཊ་ཅེས་བརྗོད་ལ་མེའི་མདོག་ལེགས་པར་བརྟགས་ཏེ།དཀར་སེར་འཁྱིལ་ཞིང་འབར་བ་དང།།མ་ཆད་མ་བྱེ་མི་འཕྲོ་དང།།སྒྲ་དང་དུ་བ་ཀུན་དུ་སྤངས།།འཇམ་ལ་རྣོ་ཞིང་གསལ་ན་བཟང།། གནག་ཅིང་རྩུབ་པ་ངན་པ་དང།།ཆད་ཅིང་འུར་འུར་མེ་སྟག་འཕྲོ།།མི་གསལ་མི་འབར་དུ་བས་འཁྲིགས།།ངན་ན་དེའི་བར་ཆད་ཞི་བར་བྱས་ལ།དེ་ནས་ཡམ་ཤིང་དབུལ་ཏེ།ོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་སརྦ་སྨི་གུ་རུ་སརྦ་དུཥྚཱ་ན།བྷ་བ་ཀ་ཨགྣ་ཡེ་བཛྲ་མ་ཏ་ཡེ་སཝཱ་ཧཱ། ཡཾ་ཤིང་གིའོ།།དེ་བཞིན་དུ་ཀུན་ལ་སྦྱར་བར་བྱའོ།།ཚེ་ལས་འདས་པ་ཆེ་གེ་མོ་སརྦ་པཱ་པཾ་ད་ཧ་ན་ཡ་སཝཱ་ཧཱ་ཏིལ་གྱིའོ།།ཚེ་ལས་འདས་པ་ཆེ་གེ་མོ་སརྦ་པཱ་པཾ་ཛྭ་ལ་རཾ་སཝཱ་ཧཱ།ཡུངས་ཀར་གྱིའོ།།མར་དང་འོ་མ་དང་ཞོ་ལ་སོགས་པ་ཞུ་བའི་རྫས་རྣམས་ནི་མེ་ཉིད་ཀྱི་སྔགས་ཀྱིས་སོ།།སརྦ་སཾ་བ་དེ་སཝཱ་ཧཱ།འབྲས་ཆན་གྱིའོ།།ཱ་ཡུ་ཥེ་སཝཱ་ཧཱ།དཱུར་བའི་མྱུ་གུའི་འོ།།ོཾ་ཨ་པར་ཏི་ཧ་ཏ་ཡེ་སཝཱ་ཧཱ།ཀུ་ཤའི་འོ།།ོཾ་མ་ཧཱ་པེ་ག་ཡེ་སཝཱ་ཧཱ།ནས་ཀྱིའོ།།ོཾ་བཛྲ་གྷསྨ་རི་ཡེ་སཝཱ་ཧཱ།གྲོའི་འོ།།ོཾ་བཛྲ་གི་ཛ་ཡེ་སཝཱ་ཧཱ།སོ་བའི་འོ།།ོཾ་མ་ཧཱ་བ་ལ་ཡེ་སཝཱ་ཧཱ།སྲན་མའི་འོ།།ོཾ་བཛྲ་མུ་ཏ་ཡེ་སཝཱ་ཧཱ།སྲན་མ་མ་ཤའི་འོ།།ོཾ་སརྦ་པུཥྚ་ཡེ་སཝཱ་ཧཱ།འབྲས་སོ་བའི་འོ།།ོཾ་མཧཱ་ཤོ་པ་ཡེ་སཝཱ་ཧཱ།བིལ་པ་དང།སྟར་ག་དང།སྨན་ཐམས་ཅད་ཀྱིའོ།།ཡམ་ཤིང་མེ་འོད་ལའོ།།མར་ཁུ་ཞལ་དུའོ།།འབྲུའི་རྣམ་པ་
དང་སྨན་གྱི་རྣམ་པ་ཞལ་དུའོ།།ཀུ་ཤ་དང་དཱུར་བ་དབུའི་གཙུག་ཏོར་དུའོ།།མཆོད་པ་ལྔའི་ཚུལ་ཇི་ལྟ་བུ་བཞིན་དུའོ།།གནས་གང་དང་གང་ཡིན་པ་དེར་དབུལ་ལོ།།ཐ་མ་ཡང་མཆོད་པ་ལྔ་ཕུལ་ནས་བསྟོད་པས་བསྟོད་དེ།ཧཱུཾ་འཇིག་རྟེན་དབང་འཕྱུག་ཚངས་པ་མགོན་གྱི་སྲས།།མེ་ལྷའི་རྒྱལ་པོ་ཡོངས་ཀྱིས་དབང་བསྐུར་བས།།ཤེས་རབ་མེ་ཡིས་ཉོན་མོངས་ཐམས་ཅད་བསྲེག།འཇིགས་བྱེད་མེ་ལྷ་ཉིད་ལ་རྣམ་པར་འདུད།།ཅེས་བསྟོད་དོ།།དེ་ནས་འདོད་པའི་དོན་བསྒྲུབ་པ་ནི།།མེ་ལྷའི་རྒྱལ་པོ་དྲང་སྲོང་ཁྱོད།།བྱོན་པ་ལེགས་ཀྱིས་དོན་བསྒྲུབས་ཤིག།སྦྱིན་སྲེག་ལས་ཀྱི་དངོས་གྲུབ་སྩོལ།།མངོན་པར་ཕྱོགས་པ་དེ་སྲིད་དུ།།ཇི་སྲིད་དགོངས་པ་མཛད་ནས་ཀྱང།།བྱིན་གྱིས་བརླབ་པར་མཛད་དུ་གསོལ།།ཞེས་བརྗོད་ལ།མེ་འབར་བ་ལ་བསྟིམ་མོ།།དེ་ནས་མེ་འབར་བའི་ནང་དུ་པདྨ་དང་ཉི་མའི་སྟེང་ན་ཚེ་འདས་དབང་པོ་ཤིན་ཏུ་གསལ་བ་ཅིག་ཏུ་བསམས་ཏེ།རང་གི་གནས་ལ་གནས་པའི་རྣལ་འབྱོར་བས་སྙིང་གའི་འོད་ཟེར་གྱིས་ཚེ་ལས་འདས་པའི་ཤེས་པ་བསྟིམ་ཞིང་ཛཿ ་ཧཱུཾ་བཾ་ཧོཿ །ཞེས་པའི་སྔགས་བརྗོད་ལ་རིགས་དྲུག་གི་གནས་ནས་རྣམ་པར་ཤེས་པ་རླུང་དང་འཁྱམས་པ་དེ་སྙིང་གའི་ཨ་ཐུང་ངུ་ལ་ངེས་པར་བཅུག་ནས། སྡིག་པ་ཐམས་ཅད་དང་བྲལ་བར་བྱ་སྟེ།ོཾ་ཨ་ཨཱ་སརྦ་ཏ་ཐཱ་ག་ཏ་ཞེས་པ་དང།ོཾ་སརྦ་ན་ར་ག་ཏེ་ཧེ་ཏུ་ཧཱུམ་ཕཊ།ོཾ་སརྦ་པྲེ་ཏ་ག་ཏེ་ཧེ་ཏུ་ཧཱུཾ་ཕཊ།ོཾ་སརྦ་ཏིར་ཡ་ག་ཏེ་ཧེ་ཏུ་ཧཱུཾ་ཕཊ།ོཾ་སརྦ་པཱ་པཾ་ད་ཧ་ན་པ་ཙ་ག་ཏེ་ཧེ་ཏུ་ཧཱུཾ་ཕཊ་ཏྲ་ཊ་ཞེས་བརྗོད་ལ།ཚོགས་བསགས་པའི་ཐབས་ལ་མོས་པ་བསྐྱེད་པར་བསམས་ལ་སེམས་བསྐྱེད་དེ།དེའི་སྙིང་གར་ཟླ་བ་ལ་རྡོ་རྗེ་བསམས་ལ་རིགས་ཀྱི་བུ་འམ་རིགས་ཀྱི་བུ་མོ་ཚེ་འདས་པ་དེའི་ལས་དང་ཉོན་མོངས་པའི་རྣམ་པར་སྨིན་པ་ཐམས་ཅད་བུམ་པའི་ཆུས་བཀྲུ་བར་བྱ་སྟེ།ོཾ་ཨ་ཨཱ་སརྦ་ཏ་ཐཱ་ག་ཏ་ཞེས་བྱ་བས་འཇམ་དཔལ་ཡེ་ཤེས་སེམས་དཔའི་སྐུའི་ཕྲེང་སྔགས་དང།སརྦ་དུརྒ་ཏི་པ་རི་ཤོ་དྷ་ནི་རཱ་ཛཱ་ཡ།ཏ་ཐཱ་ག་ཏཱ་ཡ།རྷ་ཏེ་བྷྱཿ །སམྱཀྶཾ་བུདྡྷེ་བྷྱཿ །ཏ་དྱ་ཐཱ།ོཾ་ཤོ་དྷ་ནེ་ཤོ་དྷ་ནེ།སརྦ་པཱ་པཾ་བི་ཤོ་དྷ་ནེ།ཤུདྡྷེ་བྷི་ཤུདྡྷེ།སརྦ་ཀརྨྨ་ཨཱ་བ་ར་ཎ་བི་ཤུདྡྷེ་སཝཱ་ཧཱ།ཞེས་བྱ་བས་ཉོན་མོངས་པའི་སྒྲིབ་པ་ཐམས་ཅད་དང་ལས་ཀྱི་སྡིག་པ་ཐམས་
༄།།ཅད་བཀྲུས་ཏེ།དག་པར་བསམས་ལ་དེའི་གཟུགས་ཀྱི་ཕུང་པོ་དེ་ཡང་སྟོང་ཞིང་བདག་མེད་པར་བསམ་མོ།།དེའི་ཤེས་པ་ཨ་དཀར་པོར་གནས་པར་བསམས་ལ།དེ་ལ་དཀྱིལ་འཁོར་རྣམས་སྤྲུལ་པར་བྱའོ།།དེ་ནས་ཡེ་ཤེས་འཁོར་ལོ་བར་སྣང་ལ་བསྡུས་ཏེ།ཡང་དག་པར་བལྟས་ཏེ་མཆོད་ནས་དམ་ཚིག་གི་འཁོར་ལོ་ལ་གཞུག་ཅིང་མཉེས་པར་བྱས་ནས་དབང་བསྐུར་ཞིང་མི་འདའ་བའི་རྒྱས་གདབ་པར་བྱའོ།།དེའི་དེ་མ་ཐག་ཏུ་དགང་བླགས་བདུན་ནམ་གསུམ་ཕུལ་ལ་ཡམ་ཤིང་སྔོན་དུ་འགྲོ་བས་ཇི་སྐད་གསུངས་པ་བཞིན་སྲེག་རྫས་རྣམས་དབུལ་བར་བྱའོ།།དེའི་རྗེས་ལ་སྔར་གྱི་ལྷ་གང་ཡིན་པ་དེའི་སྙིང་གར་ཡེ་ཤེས་ཀྱི་དཀྱིལ་འཁོར་གྱི་ལྷ་རྣམས་གནས་པར་བྱས་ལ་ཐུན་མོང་དུ་སྲེག་རྫས་རྣམས་ཀྱིས་མཆོད་པར་བྱས་ལ།ོཾ་བཛྲ་ཨ་ན་ལ་མ་ཧཱ་བྷཱུ་ཏ་ཛྭ་ལ་སརྦ་བྷསྨི་ཀུ་རུ་སརྦ་དུཥྚཱ་ན་ཧཱུཾ་ཕཊ་ཨོཾ་བྷ་བ་ཀ་ཨགྣ་ཡེ།ོཾ་སརྦ་ཏ་ཐཱ་ག་ཏ་ཧྲྀ་ད་ཡ།ཧ་ར་ཧ་ར།ོཾ་ཧཱུཾ་ཧྲཱིཿ །བྷ་ག་བཱ་ན་ཛྙཱ་ན་མཱུརྟྟི་བཱ་གཱི་ཤཝ་ར་མ་ཧཱ་པཱ་ཙ་སརྦ་དྷརྨྨཱ་ག་ག་ན་ཨ་མ་ལ་སུ་པ་རི་ཤུདྡྷེ་དྷརྨ་དྷཱ་ཏུ་ཛྙཱ་ན་གརྦྷ་ཨཱཿ ་ཚེ་ལས་འདས་པ་ཆེ་གེ་མོའི་སརྦ་པཱ་པཾ་ད་ཧ་ན་བཛྲ་ཡེ་སཝཱ་ཧཱ།ཞེས་བྱ་བ་ལ་སོགས་པས་དབུལ་ལོ།།མཐར་ཡང་དགང་བླུགས་ཕུལ་ལ་ཡང་དག་པར་མཆོད་ནས་བསྟོད་པར་བྱའོ།།དེ་ནས་འདི་སྐད་ཅེས་བརྗོད་དེ།བདེ་བར་གཤེགས་པ་ཐམས་ཅད་ཀྱི།།བསྟན་པའི་གཙོ་ལ་མངའ་མཛད་པ།།འཁོར་བའི་རྒྱ་མཚོར་བྱིང་བ་ཡི།།སེམས་ཅན་ངན་སོང་སྦྱོར་མཛད་པ།།བདེ་བར་གཤེགས་ལ་ཕྱག་འཚལ་བསྟོད།།ཅེས་བརྗོད་ལ།ཡེ་ཤེས་འཁོར་ལོ་གཤེགས་སུ་གསོལ་པར་བྱའོ།།དམ་ཚིག་རྣམས་གཙོ་བོ་ལ་བསྡུ་ཞིང་གཙོ་བོ་ཉིད་ཀྱང་ཨའི་མཐར་ཐུག་པ་ལ་བསྡུ་སྟེ།རང་གི་ཤེས་པ་ཨའི་རྣམ་པ་དེ་ཆོས་ཀྱི་ཟ་མ་ཏོག་གི་ནང་དུ་བཞག་སྟེ།ཡེ་ཤེས་ཆེན་པོ་བཞིའི་ཤིང་རྟའི་ཁར་བཞག་ལ་རྣམ་སྣང་ཆེན་པོའི་ཡེ་ཤེས་ཀྱི་འོད་ཟེར་རླུང་ལྟ་བུས་བསྐྱོད་དེ།འོག་མིན་གྱི་གནས་སུ་རིགས་ངེས་པའི་སངས་རྒྱས་སུ་བྱས་ལ་གཞག་གོ།།དེའི་རྗེས་ལ་སྲེག་རྫས་ལྷག་མས་མེ་ལྷ་ཉིད་མཆོད་ལ་བསྟོད་པ་བྱས་ཏེ།ཚངས་པ་འཇིག་རྟེན་མགོན་གྱི་སྲས།།མེ་ལྷའི་རྒྱལ་པོ་དྲང་སྲོང་མཆོག།སྡིག་པ་ཐམས་ཅད་སྲེག་པའི་ཕྱིར།།ཐུགས་རྗེའི་དབང་གིས་སྐུ་
