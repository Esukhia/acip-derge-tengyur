༄།།རྒྱ་གར་སྐད་དུ།པི་ཐི་ཀྲ་མ་ཏཱ་ར་དེ་བཱི་སྟོ་ཏྲཾ།བོད་སྐད་དུ།གནས་ཆེན་གྱི་རིམ་པའི་ལྷ་མོ་སྒྲོལ་མའི་བསྟོད་པ། བཅོམ་ལྡན་འདས་འཕགས་མ་ལྷ་མོ་སྒྲོལ་མ་ལ་ཕྱག་འཚལ་ལོ།།སྐྱེ་དང་མཐའ་དབུས་རྣམ་པ་མེད།།ེ་ཡི་ཡི་གེའི་རིགས་ལས་སྐྱེས།།ཡེ་ཤེས་བདུད་རྩིའི་ཁུ་བས་མྱོས།།ཞིང་གནས་ལྷ་མོ་ཉིད་ཕྱག་འཚལ།།བཅོ་ལྔའི་དུས་ཀྱི་རྣམ་པ་མེད།།དུས་མེད་ཐིག་ལེའུ་ཚུལ་གནས་པ།།སྐྱིལ་ཀྲུང་ཕྱེད་པའི་གར་གྱིས་གནས།།ཞིང་གནས་ལྷ་མོ་ཉིད་ཕྱག་འཚལ།།དང་པོ་མཐའ་དང་དབུས་མའི་ཚུལ།།རིགས་ལྔའི་རྒྱན་གྱིས་བརྒྱན་པ་ཡི།།ཡེ་ཤེས་ལྔ་ནི་གཅིག་གི་ཚུལ།།ཞིང་གནས་ལྷ་མོ་ཉིད་ཕྱག་འཚལ།།ས་དང་ཆུ་དང་མེ་དང་རླུང།།ནམ་མཁའ་རྣམ་པ་ཐམས་ཅད་དུ།།ཁམས་ལྔ་ཡི་ནི་རྣམ་པའི་ཚུལ།།ཞིང་གནས་ལྷ་མོ་ཉིད་ཕྱག་འཚལ།།ཱ་ལི་ཀཱ་ལི་ལས་བྱུང་བ།།དབྱངས་དང་གསལ་བྱེད་ཐམས་ཅད་ལ།།ཡི་གེ་མེད་པའི་རྣམ་པ་ཐོབ།།ཞིང་གནས་ལྷ་མོ་ཉིད་ཕྱག་འཚལ།།སྐུ་གསུམ་རིགས་ལ་འཇུག་པའི་ཚུལ།། 
