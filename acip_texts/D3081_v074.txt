!། །གཙུག་ཏོར་དྲི་མེད་ཀྱི་གཟུངས་ཆོག་བཞུགས། ༄#། །བླ་མ་རྣམས་་ལ་ཕྱག་འཚལ་ལོ། །གལ་ཏེ་ཆོ་ག་བྱ་བར་འདོད་ན་དེས་ཁྲུས་བྱས་ལ་གོས་བཙང་མ་བགོས། སྤོས་ཀྱི་དཀྱིལ་འཁོར་གྲུ་བཞི་པ་བྱའོ། །སྙིང་པོའི་རིག་སྔགས་གྲོ་ག་ལ་བྲི་བར་བྱའོ། །མཆོད་རྟེན་ལྔ་གདབ་པར་བྱ། །རིག་སྔགས་འདི་ཡང་མཆོད་རྟེན་གྱི་ནང་དུ་གཞུག་པར་བྱ། མཆོད་་རྟེན་ནི་གྲཝ་བཞིར་གཞག་པར་བྱ། གཅིག་ནི་དཀྱིལ་འཁོར་གྱི་དབུས་སུ་གཞག་པར་བྱ། ཤིང་བུ་བཙུགས་ཏེ་བ་དན་དམར་པོ་དཔྱང་པར་བྱའོ། །མེ་ཏོག་གིས་གཏོར་བར་བྱ། བུམ་པ་གང་བ་བཞི་བཞག་།གྲཝ་བཞིར་པོག་ཕོར་བཞི་དང ། ཏུ་རུ་སྐ་དང ། ་ཀ་རུ་དང ། གུ་གུལ་གྱི་དུད་པས་་བདུག་པར་བྱའོ། །སྤོས་ཀྱི་མཆོད་ཡོན་གྱི་སྣོད་བཞི་གཞག་པར་བྱ། ཡིད་བཞིན་གྱི་ནོར་བུ་རིན་པོ་ཆེའི་སྔགས་འདི་གཉིས་ཀྱང་ལན་བརྒྱ་རྩ་བརྒྱད་བཟླས་བརྗོད་བྱ། དཀྱིལ་འཁོར་ལ་བསྐོར་བར་བྱའོ། །ནད་ཀྱིས་བཏབ་པ། གནོད་པ། ནད་ཚབས་ཆེ་བ། ཚེ་ཟད་པ། དུས་མ་ཡིན་པར་་
