༄།།རྒྱ་གར་སྐད་དུ།ཱ་རྱ་མཱ་ཡཱ་ཛཱ་ལ་ཀྲ་མེན་བྷ་ཊྚཱ་ར་ཀ་ཏཱ་རེ་སཱ་དྷ་ན།བོད་སྐད་དུ།འཕགས་པ་སྒྱུ་འཕྲུལ་དྲ་བའི་རིམ་པས་རྗེ་བཙུན་སྒྲོལ་མའི་སྒྲུབ་ཐབས།།རྗེ་བཙུན་སྒྲོལ་མ་ལ་ཕྱག་འཚལ་ལོ།།རེ་ཞིག་དང་པོར་རྣལ་འབྱོར་པས་ཡིད་དང་རྗེས་སུ་མཐུན་པའི་གནས་སུ་བསྟན་བདེ་བ་ལ་འདུག་ལ།སེམས་ཅན་ཐམས་ཅད་ལ་དམིགས་ནས།བྱམས་པ་དང།སྙིང་རྗེ་དང།དགའ་བ་དང།བཏང་སྙོམས་ཀྱི་མཚན་ཉིད་ཀྱི་ཚངས་པའི་གནས་བཞི་བསྒོམ་པར་བྱའོ།།དེའི་རྗེས་ལ་རང་གི་སྙིང་གར་སྣ་ཚོགས་པདྨའི་སྟེང་དུ་ཟླ་བའི་དཀྱིལ་འཁོར་ལ་ཡི་གེ་ཏཱཾ་མརྐ་ཏའི་མདོག་ཅན་འོད་ཟེར་ལྔ་
༄།།འཕྲོ་བ།འོད་ཟེར་གྱི་རྩེ་མོ་ལས་བྱུང་བའི་དེ་བཞིན་གཤེགས་པས་ནམ་མཁའ་གང་བར་བསྒོམས་ལ།དེ་ནས་དེ་བཞིན་གཤེགས་པ་རྣམས།ཛཿ ་ཧཱུཾ་བཾ་ཧོཿ ་ཞེས་བྱ་བའི་སྔགས་འདིས་གོ་རིམས་བཞིན་དུ།དགུག་པ་དང།གཞུག་པ་དང།བཅིང་བ་དང། གནས་པའི་ངོ་བོར་གཞུག་པར་བྱའོ།།བཅུག་པའི་རྗེས་ལ་ཡི་གེ་ཏཱཾ་ལས་བྱུང་བ་ཏཱཾ་གིས་བྱིན་གྱིས་བརླབས་པའི་རྡོ་རྗེ་རྩེ་ལྔ་པ་དང་ཨིནྡྲ་ནཱི་ལའི་འོད་ལྟ་བུ་བསྒོམས་ལ།རྡོ་རྗེ་དེ་ལས་རྣམ་པར་སྣང་མཛད་ལ་སོགས་པའི་དེ་བཞིན་གཤེགས་པ་ནམ་མཁའི་ཁམས་མ་ལུས་པ་ཀུན་དུ་ཁྱབ་པར་སྤྲོས་པ་བསྒོམ་མོ།།དེ་བཞིན་གཤེགས་པ་རྣམས་ལ་ཡང།རྡོ་རྗེ་དེ་ཉིད་ལས་བྱུང་བའི་མེ་ཏོག་དང།སྤོས་དང།མར་མེ་དང།དྲི་དང།ལྟ་བ་ཤོས་དང།ན་བཟའ་དང་རྒྱན་ལ་སོགས་པ་དག་རྒྱ་ཆེ་བ་བསྣམས་པ་མཐའ་ཡས་པས་མཆོད་ནས།དེ་རྣམས་ཀྱི་མདུན་དུ།སྡིག་པ་བཤགས་པ་དང།བསོད་ནམས་ལ་རྗེས་སུ་ཡི་རང་བ་དང།གསུམ་ལ་སྐྱབས་སུ་འགྲོ་བ་དང།བྱང་ཆུབ་ཏུ་སེམས་བསྐྱེད་པ་དང།ཐེག་པ་ཆེན་པོ་ལ་ཡང་དག་པར་གནས་པར་བྱས་ལ།སེམས་ཅན་ཐམས་ཅད་འཁོར་བ་ཐོག་མ་མེད་པ་ནས་ལྟ་བ་སྣ་ཚོགས་པའི་དྲ་བས་བཅིངས་པའི་སེམས་ཀྱི་རྒྱུན་ལ་དམིགས་ནས།སྟོང་པ་ཉིད་དང།མཚན་མ་མེད་པ་དང།སྨོན་པ་མེད་པའི་རང་བཞིན་གྱི་བྱང་ཆུབ་ཀྱི་སེམས་བསྒོམས་ལ་སྔགས་འདི་བརྗོད་པར་བྱའོ།།ོཾ་ཤཱུ་ནྱ་ཏཱ་ཛྙཱ་ན་བཛྲ་སཝཱ་བྷཱ་ཝ་ཨཱཏྨ་ཀོཉཧཾ།དེ་ནས་རྒྱུ་བ་དང་མི་རྒྱུ་བ་དང་འདི་ཐམས་ཅད་རང་གི་ལུས་དང་ལྷན་ཅིག་ཏུ་ནམ་མཁའི་རང་བཞིན་དུ་བསྒོམ་དེ་ནས་སྔགས་འདིས་སྔར་བཤད་པའི་རྡོ་རྗེར་ང་རྒྱལ་བྱའོ།།ོཾ་བཛྲ་ཨཱཏྨ་ཀོཉཧཾ།དེ་ནས་ཡི་གེ་ཧཱུཾ་ལས་རྡོ་རྗེའི་བདག་ཉིད་ཁ་དོག་སེར་པོའི་ས་གཞིར་བསྒོམ་མོ།།དེ་ནས་སྟེང་དུ་སྣ་ཚོགས་པདྨ་ལ་ཟླ་བའི་དཀྱིལ་འཁོར།དེའི་སྟེང་དུ་ཡི་གེ་ཏཱས་བྱིན་གྱིས་བརླབས་པའི་རྡོ་རྗེ།དེ་ལས་བྱུང་བའི་བཅོམ་ལྡན་འདས་མ་སྒྲོལ་མའི་ངོ་བོར་བདག་ཉིད་བསྒོམ་པར་བྱའོ།།ཞལ་གསུམ་པ་ཕྱག་དྲུག་པ་ནོར་བུ་མརྐ་ཏའི་མདོག་འདྲ་བ།དེ་བཞིན་གཤེགས་པ་ལྔའི་ཅོད་པན་ཅན།རྩ་བའི་ཞལ་དོན་ཡོད་གྲུབ་པའི་དབུ་རྒྱན་དང་ལྡན་
པའི་སེམས་དཔའི་སྐྱིལ་མོ་ཀྲུང་གིས་བཞུགས་པའོ།།དེ་ལ་དབུས་མའི་ཞལ་ནི་ནོར་བུ་མརྐ་ཏའི་མདོག་ཅན།གཡས་པ་ནག་པོ།གཡོན་པ་དཀར་པོའོ།།གཡས་པའི་ཕྱག་དང་པོ་མི་འཇིགས་པ་སྦྱིན་པ།གཉིས་པ་ན་རྡོ་རྗེ་ནག་པོ།གསུམ་པ་ན་མདའོ།།གཡོན་པའི་དང་པོ་སྡིགས་མཛུབ་མཛད་པ།གཉིས་པ་ལ་ཨུཏྤལ་སྔོན་པོ།གསུམ་པ་ལ་གཞུ་བསྣམས་པའོ།།བ་སྤུའི་ཁུང་བུ་རེ་རེ་ནས་ཀྱང་དེ་བཞིན་གཤེགས་པའི་རིགས་ཀྱིས་ནམ་མཁའ་གང་བ་སངས་རྒྱས་དང་བྱང་ཆུབ་སེམས་དཔས་འགྲོ་བ་རྣམས་ཀྱི་འཇིགས་པ་ཐམས་ཅད་སེལ་བའི་བཅོམ་ལྡན་འདས་མ་བསྒོམས་ལ།དེ་ནས་བྱིན་གྱིས་བརླབ་པར་བྱའོ།།དེ་ལ་སྤྱི་བོའི་དབུས་སུ་ཨོཾ་གྱི་ངོ་བོ་དཀར་པོ་སྐུ་རྡོ་རྗེའོ།།མགྲིན་པར་ཨཱཿ འི་ངོ་བོ་དམར་པོ་གསུང་རྡོ་རྗེའོ།།སྙིང་གར་ཧཱུཾ་གི་ངོ་བོ་ནག་པོ་ཐུགས་རྡོ་རྗེའོ།།བྲང་ལ་ནོར་བུ་མརྐ་ཏའི་མདོག་ཅན་གྱི་ཡི་གེ་ཏཱཾ་ཡེ་ཤེས་སེམས་དཔའ་དེ་བཞིན་གཤེགས་པའི་རིགས་དཔག་ཏུ་མེད་པ་འཕྲོ་བར་བསྒོམས་ལ།དེ་ནས་སྔགས་འདིས་བཟླས་པ་བྱའོ།།ོཾ་ཏཱ་རེ་ཏུཏྟཱ་རེ་ཏུ་རེ་སཝཱ་ཧཱ།བཟླས་པ་བྱས་ནས་དཀྱིལ་འཁོར་གྱི་འཁོར་ལོ་སྤྲོས་ལ་ཇི་ལྟར་ནུས་པ་ཅི་ཡོད་ཀྱིས་མཆོད་པར་བྱའོ།།དེ་ལ་དཀྱིལ་འཁོར་གྱི་དབུས་སུ་བཅོམ་ལྡན་འདས་མ་རྗེ་བཙུན་སྒྲོལ་མ་སྔར་བཤད་པའི་རིམ་པས་སོ།།དེ་ལ་ཤར་གྱི་འདབ་མ་ལ།ོཾ་སཏྭ་བཛྲི་ཧཱུཾ།ལྷོའི་འདབ་མ་ལ།ོཾ་རཏྣ་བཛྲི་ཧཱུཾ།ནུབ་ཀྱི་འདབ་མ་ལ།ོཾ་དྷརྨཱ་བཛྲི་ཧཱུཾ།བྱང་གི་འདབ་མ་ལ།ོཾ་ཀརྨ་བཛྲི་ཧཱུཾ།མེའི་ཕྱོགས་སུ།ོཾ་མཱ་ལེ་བཛྲི་ཧཱུཾ།བདེན་བྲལ་གྱི་ཕྱོགས་སུ།ོཾ་དྷཱུ་པ་བཛྲི་ཧཱུཾ།རླུང་གི་ཕྱོགས་སུ།ོཾ་གནྡྷ་བཛྲི་ཧཱུཾ།དབང་ལྡན་གྱི་ཕྱོགས་སུ།ོཾ་རཱ་ས་བཛྲི་ཧཱུཾ།ཤར་ལ་སོགས་པའི་ཕྱོགས་སུ།ོཾ་བཛྲ་ཨཾ་ཀུ་ཤི་ཧཱུཾ།ོཾ་བཛྲ་པཱ་ཤི་ཧཱུཾ།ོཾ་བཛྲི་སྤོ་ཊི་ཧཱུཾ།ོཾ་བཛྲ་ཨཱ་བེ་ཤི་ཧཱུཾ།བསྒོམ་པ་དང་བཟླས་པ་བྱས་ལ།དེ་ནས་གཤེགས་སུ་གསོལ་བར་བྱའོ།།བསམ་གཏན་ལས་ལངས་ནས་ཀྱང།དེ་བཞིན་གཤེགས་པ་དང།མཆོད་རྟེན་ལ་སོགས་པ་ལ་ནུས་པ་ཅི་ཡོད་ཀྱིས་མཆོད་པར་བྱའོ།།ོཾ་བཛྲ་ཨརྒྷཾ་ཧཱུཾ།ོཾ་
