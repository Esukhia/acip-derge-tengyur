༄།།དཔལ་ཕྱག་ན་རྡོ་རྗེ་ལ་ཕྱག་འཚལ་ལོ།།རྡོ་རྗེ་རྣམ་པར་འཇོམས་པའི་སྦྱིན་སྲེག་གི་ཆོ་ག་སྒྲུབ་པ་པོ་དམ་ཚིག་དང་ལྡན་པས།གནས་ཁང་ཡིད་དང་མཐུན་པར་སྦྱིན་སྲེག་གི་ལས་བརྩམ་པར་བྱའོ།།དེ་ལ་ཞི་བའི་ཐབ་ཁུང་ནི་ཟླུམ་པོ་དཔངས་སུ་སོར་དྲུག་པ།ཁ་ཁྱེར་ལ་སོར་བཞི་པ་རྡོ་རྗེ་ར་བ་དང་བཅས་པ་དབུས་པདྨ་འདབ་མ་བརྒྱད་པ་དཀར་པོ།གོང་རས་དཀར་པོ།མུ་ཁྱུད་སེར་པོ།ལོགས་རྣམས་ཀྱང་དཀར་པོ།མེ་ཏོག་གི་སིལ་མ་དཀར་པོའི་གཅལ་བཀྲམ་མོ།།དེ་ནས་རྩཝ་ཀུ་ཤའི་གདན་བྱས་ལ་ཡང་དོའི་ཚེས་གཅིག་ནས་བརྩམས་ཏེ།བདག་ཉིད་གོས་དཀར་པོ་དྲི་མ་མེད་པ་གྱོན་ལ་བྱང་དུ་ཁ་བལྟས་ལ་ཞི་བའི་སེམས་བསྒོམས་ཏེ།པདྨའི་དཀྱིལ་འཁོར་ནང་དུ་འདུག་ལ།རྫས་ནི་ནས་དང།འོ་ཐུག་དང།ཞོ་དང།འབྲས་དང།སྤོས་དང།ཏིལ་དང།སཱ་ལུའི་ཆན་དང།མེ་ཏོག་དཀར་པོ་དང། 

