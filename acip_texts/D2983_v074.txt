༄།།དཔལ་རྡོ་རྗེ་རྣམ་པར་འཇོམས་པ་ལ་ཕྱག་འཚལ་ལོ།།ཚངས་པའི་གདོན་ལས་ཐར་བར་འདོད་པས།སྔོན་དུ་འཇུག་དུས་དང་མཚན་ཉིད་བསྟན་ཏེ།ཁ་ཏོན་དང་དཀའ་ཐུབ་ལ་དགའ་བ་དང།ཚངས་པར་སྤྱོད་པའི་མི་ལ་ཡར་ངོའི་ཚེས་བརྒྱད་དང་ཉ་ལ་ཚངས་པའི་གདོན་གྱིས་འཛིན་ཏེ།ཡང་ན་བྲམ་ཟེ་དང་ཚངས་སྤྱོད་ཉམས་པ་ལ་འཇུག།ཞུགས་པའི་མཚན་མ་ནི་གཤེ་བ་དང།ཁ་རྒོད་པ་དང་གར་བྱེད་པ་དང།ཅིས་ཀྱང་མི་སྐྲག།སྨྲ་བར་མི་བྱེད།རང་གི་ལུས་ལ་རྡོ་ལ་སོགས་པས་རྡེག་པ་དང།རིག་བྱེད་བསྟན་བཅོས་སྨྲ་བར་བྱེད་པ་སྔགས་འཆང་བ་ལ་ལན་ལྡོན་པར་བྱེད་པའོ།།དེ་ནས་གདོན་ལས་ཐར་པའི་ཐབས་ནི་གཏོར་མ་སྦྱིན་ཏེ།ནས་བྲེ་གསུམ་བཙོས་པའི་ཆང་དང། ཁུར་པ་དང།མེ་ཏོག་ཕྲེང་བ་དམར་པོ་དང།ཤིང་ཐོག་སྣ་ཚོགས་པ་དང།ཏིལ་ནག་པོ་དང་བཅས་པའི་གཏོར་མ་རི་རྩེ་ལ་བྱིན་ལ།དེ་ནས་ནད་པ་དེ་གོས་སྔོན་པོ་གྱོན་ལ་ལྷོ་ཕྱོགས་སུ་ཁྲུས་བྱས་ལ་ཤིང་ཀ་ར་བཱི་རའི་རྩ་བ་མེ་ཏོག་ཤུན་ལྤགས་སུ་བཅས་པ་ཤིང་པ་ཏ་ལ་དང།གསོ་མ་
