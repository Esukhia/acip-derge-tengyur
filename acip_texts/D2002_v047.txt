།།དཔལ་རྡོ་རྗེ་འཇིགས་བྱེད་ལ་ཕྱག་འཚལ་ལོ།།དྲག་པོའི་ལས་ཀྱི་བྱ་བ་བདུན་བཤད་པར་བྱ་སྟེ།དེ་ལ་དང་པོར་མཆོད་སྦྱིན་བྱ་སྟེ།འཕགས་པ་མཆོད་པ་དང།འགྲོ་བ་ལ་སྦྱིན་གཏོང་བཏང་བ་དང།བླ་མ་ལ་སོགས་པ་སྤྱན་དྲངས་ཏེ།ཇི་ལྟར་འབྱོར་བའི་ཡོན་ཏན་ཕུལ་ནས།བཀའི་གནང་བ་དང།སྨོན་ལམ་ནོད་པར་བྱའོ།།མཆོད་སྦྱིན་བྱ་བའི་ཆོ་ག་སྟེ་དང་པའོ།།།།ད་ནི་གཏོར་མའི་ལས་བཤད་དེ།དེ་ནས་ཉི་མ་གཉིས་པ་ལ་མེ་ཏོག་ནག་པོ་དང། ཤ་ཆེན་པོའི་བདུག་སྤོས་དང།ཏིལ་ཆེན་པོའི་མར་མེ་དང།བདུད་རྩི་རྣམ་ལྔ་དང་ལྡན་པའི་དྲི་ཆབ་དང།བཤོས་གཙང་ཀྱང་མི་ལ་སོགས་པའི་གདོང་པ་ཅན་གྱི་ཤ་དང།རྟ་དང་བོང་བུ་དང།རྔ་མོ་ལ་སོགས་པ་ཕྱུགས་སྣ་ཚོགས་ཀྱི་ཤ་དང།ཁྱི་དང་ཝ་ལ་སོགས་པ་གཅན་གཟན་སྣ་ཚོགས་ཀྱི་ཤ་དང།གང་ན་བྱ་རྒོད་དང་འུག་པ་ལ་སོགས་ཏེ།འདབ་ཆགས་སྣ་ཚོགས་ཀྱི་ཤ་ལས་བྱས་པའི་བཤོས་གཙང་དང།གཏོར་མ་དུ་འབྱོར་བ་བྱའོ།།གཞན་ལས་ཀྱི་གཏོར་མ་ཆ་གཅིག་འབྲུ་ནག་པོ་དུག་སྣ་ཚོགས་དང།མི་དང་ཁྱི་དང་རའི་ཁྲག་དང།ལྕགས་ཕྱེ་དང།རྡོ་ཕྱེ་དང།སྐྱེ་ཚེ་དང།ལན་ཚཝ་དང་སྦྱར་བ་དག་ཀྱང་གཞག་གོ།།དེ་ནས་སྔགས་པ་བདག་ཉིད་ཆས་གོས་ནག་པོ་གོན་ནས་ཁ་ལྷོ་ཕྱོགས་སུ་བལྟས་ཏེ།ལྷའི་ཏིང་ངེ་འཛིན་ཁྲོ་བོར་བསྒོམ་པ་མ་གཏོགས་པ་མཆོད་པའི་རང་བཞིན་ལས་བདུན་བཞིན་བསྒོམ་པར་བྱའོ།།དེ་ལ་རེ་ཞིག་དང་པོར་ཨོཾ་སཝ་བྷཱ་ཝ་ཤུདྷཿ ་སརྦ་དྷརྨཱཿ ་སཝ་བྷཱ་ཝ་ཤུདྡྷོ\ུ0f85ཧཾ།ཞེས་བརྗོད་དེ།ཆོས་ཐམས་ཅད་བདག་མེད་པའི་བདག་ཉིད་དུ་བསྒོམ་པར་བྱའོ།།དེ་ནས་ནམ་མཁའི་དཀྱིལ་དུ་ཡི་གེ་ཡཾ་ལས་གྲུབ་པ་རླུང་གི་དཀྱིལ་འཁོར་དུ་གྱུར་བའི་སྟེང་དུ་ཡི་གེ་ཨ་ལས་ཟླ་བའི་དཀྱིལ་འཁོར་དུ་བསམས་ཏེ།དེའི་སྟེང་དུ་ཡི་གེ་ལཾ་ལས་འཇམ་དཔལ་གཞོན་ནུ་སྐུ་མདོག་སེར་པོ་ཨུཏྤལ་བསྣམས་པ་ཞིག་ཏུ་བསྐྱེད་དོ།།དེའི་ཐུགས་ཀར་ཨཱ་རིང་པོ་ལས་ཉི་མའི་དཀྱིལ་འཁོར་བསྐྱེད་དེ།དེའི་འོད་ཟེར་གྱིས་ཕྱོགས་བཅུ་མཐའ་ཡས་པའི་རྒྱལ་བ་སྲས་དང་བཅས་པ་སྤྱན་དྲངས་ནས།སླར་དེ་ཉིད་ལ་ཞུགས་པས་ཐམས་ཅད་
ཀྱང་ཉི་མའི་དཀྱིལ་འཁོར་འོད་ཟེར་འབར་བས་དཔག་ཚད་བརྒྱ་སྟོང་དུ་ཁྱབ་པར་བསམ་མོ།།དེའི་སྟེང་དུ་ཧཱུཾ་ནག་པོ་འོད་ཟེར་ལྔ་དང་ལྡན་པ་འཕྲོས་པས་སྔ་མ་བཞིན་དུ་དེ་ཉིད་ལ་ཞུགས་པས།རྡོ་རྗེ་ཆེན་པོ་ཁ་གདེངས་པ་འོད་ཟེར་འཕྲོ་བ་ཅིག་ཏུ་གྱུར་ཏེ།སྐུ་མདོག་བསྡུས་པ་སྦྱོར་བས་འཇིགས་བྱེད་ཆེན་པོའི་སྐུར་གྱུར་པར་བྱ་སྟེ།འདི་ལྟར་འཇིགས་བྱེད་ཆེན་པོ་ཞལ་དགུ་བ།ཕྱག་སུམ་ཅུ་རྩ་བཞི་པ།ཞབས་བཅུ་དྲུག་པ།སྐུ་ལས་བསྐལ་པའི་མེ་འབར་བ།ཞལ་ནས་འཇིགས་པ་ཆེན་པོའི་ཕེཾ་སྐད་གནམ་དུ་འདོན་ཅིང།བསྐལ་བའི་འབྲུག་ལྟ་བུའི་གདངས་སྐད་ཅན།རྐང་པའི་སྟབས་ཀྱིས་ས་གཞི་གནོན་པ།མི་མགོའི་ཕྲེང་བ་དང་ཐོད་པའི་དབུ་རྒྱན་ཅན་གཅེར་བུ་མཚན་མ་གྱེན་དུ་བགྲེང་བ།ཞལ་དགུ་ལ་མ་ཧེ་དང།གཡས་ཀྱི་ཞལ་གསུམ་ནི་མཐིང་ག་དང།དམར་པོ་དང་སེར་པོ་སྟེ་ཁྲོས་པའོ།།གཡོན་པའི་ཞལ་གསུམ་ནི་དཀར་པོ་དང།དུ་དཀར་དང་ནག་པོའོ།།རཝ་གཉིས་ཀྱི་དབུས་ཀྱི་ཞལ་དམར་པོའོ།།དེའི་སྟེང་དུ་ཀུན་དུ་བཟང་པོ་སེར་བའོ།།ཕྱག་གཡས་པ་ན་ཀཱ་རྟ་རི་དང།བྷི་ཏི་པ་ལ་དང་གཏུན་ཤིང་དང།ཆུ་གྲི་དང་ཀ་ན་ཡ་དང།སྟ་རེ་དང་མདུང་དང།མདའ་དང་ལྕགས་ཀྱུ་དང།དབྱུག་ཏོ་དང།ཁ་ཊྲཱཾ་ག་དང་འཁོར་ལོ་དང་རྡོ་རྗེ་དང། རྡོ་རྗེ་ཐོ་བ་དང་རལ་གྲི་དང་རྗེ་ཆུང་བསྣམས་པའོ།།ཕྱག་གཡོན་ན་པཱ་ལ་དང་མགོ་བོ་དང།ཕུབ་དང་རྐང་པ་དང།ཞགས་པ་དང་གཞུ་དང།རྒྱུ་མ་དང་དྲིལ་བུ་དང།ལག་པ་དང་དུར་ཁྲོད་ཀྱི་རས་དང།དཔལ་རྩེས་ཕུག་པའི་སྐྱེས་བུ་དང།མེ་ཐབ་དང་ཐོད་ཚལ་དང།སྡིག་མཛུབ་དང། བ་དན་ལྕེ་གསུམ་པ་དང།རླུང་གི་རས་བསྣམས་པ།ཕྱག་གཉིས་གླང་པོ་ཆེའི་ལྤགས་རློན་འཛིན་པའོ།།གཡས་ཀྱི་ཞབས་རྣམས་ཀྱིས་མི་དང་མ་ཧེ་དང།ཁྱུ་མཆོག་དང་བོང་བུ་དང་རྔ་མོ་དང་ཁྱི་དང།ལུག་དང་ཝ་རྣམས་བརྫིས་པའོ།།གཡོན་གྱི་ཞབས་རྣམས་ཀྱིས་བྱ་རྒོད་དང་འུག་པ་དང།བྱ་རོག་དང་སུ་ཀར་དང།ཁྲ་དང།བྱ་རྒོད་ཆེན་པོ་དང།མ་དྲི་དང།བཞད་རྣམས་བརྫིས་པ་སྟེ།དེ་ལྟ་བུ་བསམ་མ།།དེ་ནས་བདག་གི་སྙིང་གའི་འོད་ཟེར་གྱིས་ཡེ་ཤེས་ཀྱི་གནས་ནས་སྤྱན་དྲང་བར་བྱ་སྟེ།ོཾ་ཧྲཱིཿ ་བྷོ་བྷོ་མ་ཧཱ་མ་ཧཱ་ཀྲོ་དྷ་ཨཱ་གྩྪ་གྩྪ། སྨ་ཏྭ་པཱུ་ཛ་པྲ་ཏི་ཏི་གྲྀཧྞཱ་
༄།།པྲ་སཱ་དྷཾ།མེ་དྷཱིཿ ་མཾ་ཀུ་རུ་སཝཱ་ཧཱ།ཞེས་སྤྱན་དྲངས་ཏེ།མངོན་སུམ་དུ་དམིགས་ལ།ོཾ་ཧཱུཾ་ཧཱུཾ་ཕཊ་ཕཊ་ཅེས་བྱ་བས་བདུད་རྩི་ལྔ་དང་ལྡན་པའི་ཆུས་སྐུ་ཁྲུས་གསོལ་ལོ།།དེ་ནས་དམར་གྱི་ཨརྒྷ་དབུལ་ལོ།།ོཾ་ཧྲཱིཿ ་ཥྚྲིཿ ་ཧ་ཞེས་སོ།།དེ་ནས་མེ་ཏོག་ལ་སོགས་པ་དབུལ་ཏེ།ོཾ་ཀུ་མཱ་ར་རཱུ་པི་ཎི་ཛིཿ ་ཛཿ ་ཧཱུཾ་ཧོ་ཞེས་བརྗོད་དེ།མེ་ཏོག་ནག་པོ་འབུལ་ལོ།།ོཾ་ཧྲཱིཿ ་ཧ་ཧ་ཧེ་ཧེ་ཕཊ་ཅེས་ཤ་ཆེན་པོ་བདུག་སྤོས་དབུལ་ལོ།།ོཾ་དཱིཔྟ་ལོ་ཙ་ནི་ཝི་ཀྲྀ་ཏཱ་ན་ན་མ་ཧཱ་ཨཊྚཱ་ཊྚ་ཧཱ་ས་ན་དི་ནི་དཱིཔྟ་དཱིཔྟཱ་ཡ་སཝཱ་ཧཱ།ཞེས་ཏིལ་ཆེན་པོའི་མར་མེ་དབུལ་ལོ།། ཧྲཱིཿ ་ཧ་ཧ་ཧེ་ཧེ་ཕཊ་ཕཊ་ཅེས་སྣ་ཚོགས་ཀྱིས་བཤོས་གཙང་དབུལ་ལོ།།ོཾ་ཝི་ཀྲྀ་ཏཱ་ན་ན་དུཥྚ་སཏྭ་ད་མ་ཀ་གཿ ་གཿ ་ཞེས་བདུད་རྩི་ལ་ལྡན་པའི་དྲི་ཆབ་དབུལ་ལོ།།མཉེས་པར་བསམ་མོ།།དེ་ནས་བདག་གི་འཁོར་ཡུག་ཐམས་ཅད་དུ།།གཤིན་རྗེ་དང་རོ་ལངས་དང།མཁའ་འགྲོ་མ་དང་ཕོ་ཉ་མོ་ལ་སོགས་པས་ཡོངས་སུ་གང་བར་དམིགས་ལ།གསང་སྔགས་འདིས་གཏོར་མ་སྦྱིན་ནོ།།ོཾ་ཀཱ་ལ་རཱུ་པ་སརྦྦ་སཏྭ་ད་མ་ཀ་མ་ཧཱ་བྷཱུ་ཏ་པ་ཏི་ཨི་དཾ་བ་ལིཾ་གྲྀཧྞ་གྲྀཧྞཱ་པ་སཝཱ་ཧཱ།ཞེས་སྦྱིན་ནོ།།དེ་ནས་ལས་ཀྱི་གཏོར་མ་ལ།ོཾ་ཧྲཱིཿ ་ཥྚྲིཿ ་ཝི་ཀྲི་ཏཱ་ན་ན་སརྦ་ཤ་ཏྲཱུཾ་ནཱ་ཤ་ཡ་སྟཾ་བྷ་ཡ་ཧཱུཾ་ཕཊ་ཅེས་བརྗོད་ཅིང་བསྒྲུབ་བྱ་སྔོན་དུ་དམིགས་ནས་དེ་ལ་གཏོར་མ་ཞིང་དེས་ཟོས་པར་དམིགས་ལ་གཏོར་མ་དང།སྔགས་ཀྱི་འོད་ཟེར་ཡང་དུད་པ་འདྲ་བ་ལ་འོང་སྔོན་དམར་དུ་འཁྱུད་པ།དུག་གི་རང་བཞིན་དུ་གྱུར་པ་དེ་ལ་ཐིམ་པས།ཤ་རུལ་པ་བཞིན་བསམ་ཞིང་གཏོར་མ་གཏང་བར་བྱའོ།།དྲག་པོའི་གཏོར་མའི་ལས་ཏེ་གཉིས་པའོ།།།།ད་ནི་དྲག་པོའི་བཟླས་པའི་ལས་བཤད་དོ།།དང་པོར་རྡོ་རྗེ་འཇིགས་བྱེད་ཀྱི་སྦྱོར་བ་ཇི་ལྟར་སྔོན་དུ་བརྗོད་པ་བཞིན་དམིགས་ཏེ།མེ་ཏོག་ལ་སོགས་པའི་མཆོད་པ་ལྔ་དང།སྦྱིན་གཏོང་སྦྱིན་ནས་བཟླས་པ་ལ་འཇུག་པར་བྱའོ།།དེར་བདག་ཉིད་རྡོ་རྗེ་འཇིགས་བྱེད་སྔོན་དུ་བརྗོད་པའི་རིམ་པས་བསྐྱེད་པའི་སྙིང་གར་ཨཱ་རིང་པོ་ལས་ཉི་མའི་དཀྱིལ་འཁོར་དུ་གྱུར་བའི་སྟེང་དུ་བཟླས་པའི་ཡི་གེ་བསྒོམ་པར།དེ་ལས་འོད་ཟེར་མེ་སྔོ་ནག་ཏུ་འབར་བ་རླུང་ནག་པོས་རབ་ཏུ་བུས་པ་འདྲ་བ།རབ་ཏུ་རྣོ་བ་ལྕགས་ཀྱི་ཕ་བོང་ཡང་སྐད་ཅིག་ཙམ་གྱིས་མེད་པར་བྱེད་པ་རབ་ཏུ་འཕྲོ་བ་བསྒོམ་མོ།།དེས་བསྒྲུབ་པར་
བྱ་བ་བདག་གི་མདུན་ན་མདངས་བྲལ་བ་ལྷ་དང་བྲལ་བ་གོས་མེད་པ་གཅེར་བུ་སྐྲ་ལྷུག་པར་འདུག་པ།ཡན་ལག་ཐམས་ཅད་གནམ་ལྕགས་འབར་བས་བཅིངས་པ།རྨ་དང་ཤུ་བའི་ཕྲེང་བས་རྒྱུས་པ།དེ་ལྟ་བུ་བསམས་ནས།དེའི་ལུས་ཐལ་བའི་ཕུང་པོ་བཞིན་དུ་བསྲེགས་ཏེ།སེམས་མར་མེ་ཆུས་བསད་པ་བཞིན་བསམ་ཞིང་གསང་སྔགས་བརྗོད་པར་བྱའོ།།དེ་ལ་གསང་སྔགས་འདིའོ།།ོཾ་ཡ་མ་རཱ་ཛ་ས་དོ་མེ་ཡ།ཡ་མེ་དོ་རུ་ཎ་ཡོ་ད་ཡ།ཡ་ད་ཡོ་ནི་ར་ཡ་ཀྵེ་ཡ།ཡཀྵེ་ཡ་ཙྪ་ནི་རཱ་མ་ཡ།ཆེ་གེ་མོ་མཱ་ར་ཡ་ཕཊ་ཕཊ།འདི་ནི་རྩ་བཻ་སྔགས་ཏེ།ལས་ཐམས་ཅད་པའོ།། ཨོཾ་ཧྲཱིཿ ་ཥྚྲྀཿ ་ཝི་ཀྲྀ་ཏཱ་ན་ན་ཆེ་གེ་མོ་མཱ་ར་ཡ་ཧཱུཾ་ཕཊ།འདི་ནི་ལས་ཀྱི་སྔགས་ཏེ།ལས་ཐམས་ཅད་པའོ།།བཟླས་པ་བརྗོད་ནས་ཡང་མཆོད་པ་ཕུལ་ལ།མི་དམིགས་པའི་དབྱིངས་སུ་བསྡུ་བར་བྱའོ།།འདི་དག་ཞིང་ཆེན་གྱི་སྟེང་ན་འདུག་སྟེ།ཁ་ལྷོ་ཕྱོགས་སུ་བལྟས་ནས་ལུས་དྲི་ཆེན་གྱིས་བྱུགས་ཏེ།མིག་ཚུགས་སྡང་མིག་མི་འགྱུར་བར་བསྒྲུབ་པར་བྱ་སྔོན་དུ་དམིགས་པ་ལྟ་ཞིང་མ་ཧེ་ཁྲོས་པ་བཞིན་དུ་འདུག་སྟེ།དུང་ཆེན་པོའི་ཕྲེང་བ་ཐོགས་ཏེ།ཆས་གོས་ནག་པོ་གོན་ནས་གསང་སྔགས་བཟླས་པར་བའོ།།དྲག་པོའི་བཟླས་པའི་ལས་ཏེ་གསུམ་པའོ།།།། ད་ནི་དྲག་པོའི་སྦྱིན་སྲེག་གི་ལས་བཤད་དེ།དུར་ཁྲོད་དམ་ལམ་གྱི་བཞི་མདོའམ་ཤིང་རྐང་གཅིག་གི་དྲུང་ངམ།འཐབ་མོའི་གནས་ལ་སོགས་པར་མར་གྱི་ངོ་བོ་ནམ་བྱེད་ན་སོང་སྟེ།དང་པོར་སྦྱང་བར་བྱའོ།།རེ་ཞིག་དང་པོར་ལྷའི་ཏིང་ངེ་འཛིན་དང་ལྡན་པས་གཏོར་མ་བསྔོས་ཏེ། བཀའ་བསྒོ་བར་བྱའོ།།དེ་ནས་ཡི་གེ་ཧཱུཾ་རབ་ཏུ་འབར་བའི་འོད་ཟེར་གྱིས་ས་སྐྱོན་ཐམས་ཅད་དག་པར་བསམ་ཞིང་སྦྱང་བའི་རིམ་པའོ།།དེ་ནས་ཐབ་བརྩིག་པར་བྱ་སྟེ།ཐབ་ཁུང་གྲུ་གསུམ་ཁྲུ་གང་པ་ཟབས་སུ་ཁྲུ་ཕྱེད་པར་བགོས་ཏེ།ཁ་ཁྱེར་སོང་བཞི་པར་བྱས་ལ།དབུས་སུ་རྡོ་རྗེ་ནག་པོ་འབར་སོར་བརྒྱད་པ་གཅིག་དགོད།ནང་འཁོར་ཡུག་ཏུ་དུར་ཁྲོད་ཀྱི་སོལ་བ་དང།ཐལ་ཆེན་དང་རཀྟ་བསྲེས་ཏེ་བྱུག།ཁ་ཁྱེར་རྡོ་རྗེ་ར་བ་དང།མི་ཐོད་ཀྱིས་བསྐོར།ཁོར་ཡུག་ཏུ་སྔོ་ནག་གི་ཕྲེང་བས་བསྐོར་རོ།།ཐབ་བརྩིག་པའི་རིམ་པའོ།།དེ་ནས་
༄།།སྲེག་རྫས་བསོགས་ཏེ་མེ་ཏོག་ནག་པོ་ལ་སོགས་པའི་སྔོན་དུ་བསོགས་པའི་མཆོད་པ་ལྔ་དང།བདུད་རྩི་རྣམ་པ་ལྔ་དང་ལྡན་པའི་བསང་གཏོར་དང།དུར་ཁྲོད་ཀྱི་མགུལ་དུམ་གྱི་བུང་ཤིང་དང།ཤིང་གདུག་པ་ཚེར་མ་ཅན་གྱི་རྩ་བ་ལས་བྱས་པའི་ཤཀ་ཏེའུ་སོར་བཞི་པ་ལ་ཡོན་པར་བཞོགས་པ་དང།ཁྲག་དང་ཐལ་ཆེན་དང་ཚ་བའི་རྫས་ཀྱི་ནང་དུ་སྤངས་ལ།འབྲུ་ཚཝ་བ་ནག་པོ་ལས་བྱུང་བའི་མར་ཁུ་དང།མི་རུས་དང་དྲི་ཆེན་དང།བོང་བུའི་རྟུགས་པ་དང།ཚེར་མ་དང་སྐྲ་དང་སེན་མོ་རྣམས་མར་ནག་པོ་དང་སྦྱར་ཏེ་བསག་གོ།།རྫས་བསག་པའི་རིམ་པའོ།།དེ་ནས་སྔགས་པས་ཆས་གོས་ནག་པོ་དང་ལྡན་པས།ཁ་ལྷོ་ཕྱོགས་སུ་བལྟས་ཏེ།དུར་ཁྲོད་ཀྱི་མགལ་དུམ་གྱི་ཤིང་གིས་ཐབ་ཁུང་གྲུ་གསུམ་དུ་བརྩིགས་སོ།།རཀྟ་དང་ཚ་བའི་མར་གྱིས་ཀྱང་བྲན་པར་བྱའོ།།ཤིང་གི་བརྩིག་པའི་རིམ་པའོ།།།།དེ་ནས་སྔགས་པ་བདག་ཉིད་དཔལ་རྡོ་རྗེ་འཇིགས་བྱེད་ཀྱི་ཏིང་ངེ་འཛིན་སྔོན་དུ་བརྗོད་པའི་རིམ་པ་བཞིན་དུ་ཞུགས་ཏེ།རིགས་ངན་གྱི་མེའམ།རྡོ་རྗེ་ནག་པོ་ལས་བྱུང་བའི་མེ་བླངས་ཏེ་རླུང་ཡབ་ཀྱིས་སྦར་བར་བྱའོ།།དེའི་དབུས་སུ་རཾ་ནག་པོ་ལས་མེ་ལྷ་མདོག་ནག་པོ་མེ་གྲུ་གསུམ་གྱི་སྟེང་ན་འདུག་པ་ཞལ་གཅིག་ཕྱག་བཞི་པ།མིག་གསུམ་པ།སྐྲ་གྱེན་དུ་བརྫེས་པ།རླུང་ནག་པོ་འཐུབ་པའི་ནང་དུ་བཞུགས་པ།ལུས་ལས་མེ་ནག་པོ་འཕྲོ་བ།ཚངས་སྐུད་ནག་པོ་ཅན།ཕྱག་ན་རྡོ་རྗེ་དང་བགྲང་ཕྲེང་དང་དབྱུག་པ་དང་གུནྡྷེ་བསྣམས་པ་བཞི་བསྐྱེད་དོ།།ལྕགས་ཀྱུའི་ཕྱག་རྒྱ་བཅིངས་ལ།ོཾ་ཀྲོ་དྷ་ཨགྣ་ཡེ་ཨ།དེ་ནས་བདག་གི་ཐུགས་ཀ་ནས་འོད་ཟེར་ལྕགས་ཀྱུ་དང་འདྲ་བ་འཕྲོས་ཏེ།ཡེ་ཤེས་ཀྱི་མེ་ལྷ་དེ་དང་འདྲ་བ་ཅིག་སྤྱན་དྲངས་ལ།ཤར་ལྷོ་མཚམས་སུ་གཞུག་པར་བྱ་སྟེ།ལྕགས་ཀྱུའི་ཕྱག་རྒྱ་བཅངས་ལ།ོཾ་ཀྲོ་དྷ་ཨགྣ་ཡེ་ཨཱ་གྩྪ་མ་མ་སརྦ་ཤ་ཏྲཱུཾ་མཱ་ར་ཡ་ཧཱུཾ་ཕཊ།ཅེས་བརྗོད་པས་ཞལ་བསིལ་གསོལ་ནས།དམ་ཚིག་གི་མེ་ལྷ་དང་གཉིས་སུ་མེད་པར་གཞུག་པར་བྱའོ།།དེ་ནས་མེ་ཏོག་ལ་སོགས་པའི་མཆོད་པ་ལྔ་དབུལ་ཏེ།ོཾ་ཀྲོ་དྷ་ཨགྣ་ཡེ་བཛྲ་གནྡྷེ་ཧཱུཾ་དྲིའོ།།ོཾ་ཀྲོ་དྷ་ཨགྣ་ཡེ་བཛྲ་ནཻ་བི་དྱེ་ཧཱུཾ།བཤོས་གཙང་གིའོ།།དེ་ནས་སྲེག་རྫས་རྣམས་
དབུལ་ཞིང།ོཾ་ཀྲོ་དྷ་ཨགྣ་ཡེ་མ་མ་སརྦ་ཤ་ཏྲཱུཾ་མ་ར་ཡ་ཧཱུཾ་ཕཊ།ཅེས་བྱ་བའི་སྔགས་ཀྱིས་བརྒྱ་རྩ་བརྒྱད་དུ་སྦྱིན་སྲེག་བྱའོ།།དེ་ནས་ཡུངས་ཀར་ཐབ་ཏུ་གཏོར་ལ་གསང་སྔགས་དེ་ཉིད་ཀྱིས་ཕྲིན་ལས་བཅོལ་ལོ།།དེ་ནས་རྡོ་རྗེ་དྲིལ་བུ་བླངས་ཏེ།ཚིགས་སུ་བཅད་པ་འདི་བརྗོད་དོ།། སྲིད་པ་རང་བཞིན་གྱིས་དག་ཕྱིར།།ངོ་བོ་ཉིད་ཀྱིས་དག་པར་བྱེད།།རང་བཞིན་དག་པའི་སེམས་དཔའ་རྣམས།།དག་པའི་སྲིད་པ་བྱེད་པའོ།།ཞེས་བརྗོད་ནས་མེ་ཐབ་ལན་གསུམ་བསྐོར་བར་བྱའོ།།མེ་ལྷ་མཆོད་པའི་རིམ་པའོ།།།།དེ་ནས་མེ་ལྷ་དེ་མེ་འབར་བའི་རང་བཞིན་དུ་གྱུར་པར་བསམས་ཏེ།དེའི་དཀྱིལ་དུ་ཡི་གེ་ཧཱུཾ་ནག་པོ་ལས་དཔལ་རྡོ་རྗེ་འཇིགས་བྱེད་རབ་ཏུ་འཁྲུགས་པ་ཞལ་རབ་ཏུ་གདངས།གྲུ་གསུམ་དུ་འདུག་པ།སྐུ་དང་ཞལ་གསུམ་དུ་མེ་སྨུག་ནག་འབར་བ་ཅིག་ཆུ་བསམ་མོ།།དེ་ནས་བདག་གི་སྙིང་ནས་འོད་ཟེར་ལྕགས་ཀྱུ་འདྲ་བ་འཕྲོས་པས།ཡེ་ཤེས་ཀྱི་དཔལ་རྡོ་རྗེ་འཇིགས་བྱེད་སྤྱན་དྲངས་ཏེ།ལྕགས་ཀྱུའི་ཕྱག་རྒྱ་བཅངས་ལ།ོཾ་ཧྲཱིཿ ་བྷོ་བྷོ་མ་ཧཱ་ཀྲོ་དྷ་ཨཱ་གྩྪ་ཨཱ་གྩྪ་པཱུ་ཛ་པྲ་ཏི་གྲྀཧྞཱ་པྲ་ས་དྷ་མེ་དྷཱི་མཾ་ཀུ་རུ་སཝཱ་ཧཱ།ཞེས་བརྗོད་པས་ཐབ་ཀྱི་དཀྱིལ་དུ་གཉིས་སུ་མེད་པར་བསམ་པར་བྱའོ།།དེ་ནས་བདུད་རྩི་ལྔ་དང་ལྡན་པའི་ཞལ་བསིལ་དབུལ་ཏེ།ོཾ་ཧཱུཾ་ཧཱུཾ་ཕཊ་ཕཊ་ཅེས་སྐུ་ཁྲུས་གསོལ་ཏེ།ོཾ་ཧྲཱིཿ ་ཥྚྲྀཿ ་ཨ་ཞེས་དམར་གྱི་ཨརྒྷ་ཕུལ་ནས།དེ་ནས་མཆོད་པ་རྣམ་ལྔ་དབུལ་ཏེ།ོཾ་ཀུ་མཱ་རཱ་རུ་པི་ཎི་ཛཿ ་ཛཿ ་ཧཱུཾ་ཧ།མེ་ཏོག་ནག་པོའིའོ།།གཏོར་རོ།ོཾ་ཧྲཱིཿ ་ཧ་ཧ་ཧེ་ཧེ་ཕཊ་ཕཊ།ཤེ་ཆེན་པོའི་བདུག་པའིའོ།། ཨོཾ་དཱིཔྟ་ལོ་ཙྪ་ནི་ཝི་ཀྲྀ་ཏཱ་ན་ན་མ་ཧཱ་ཨཊྚ་ཊྚ་ཧཱ་ས་ན་དི་ནི་དཱིཔྟ་དཱིཔྟཱ་ལ་སཝཱ་ཧཱ།ཏིལ་ཆེན་པོའི་མར་མེའོ།།ཝི་ཀྲྀ་ཏཱ་ན་ན་དུཥྚ་སཏྭ་མ་ཀ་གཿ ་གཿ ་བདུད་རྩི་ལྔ་དང་སྦྱར་བའི་དྲིའོ།།དེ་ནས་ཤ་ལ་སོགས་པའི་བཤོས་གཙང་དབུལ།ོཾ་ཧྲཱིཿ ་ཥྚྲྀཿ ་ཡེ་དེ་ནས་མར་ལ་སོགས་པའི་སྲེག་རྫས་དབུལ་བར་བྱ་སྟེ།ོཾ་ཧྲཱིཿ ་ཥྚྀཿ ་ཝི་ཀྲྀ་ཏཱ་ན་ན་ཧཱུཾ།ཆེ་གེ་མོ་མཱ་ར་ཡ་ཕཊ།ཅེས་བརྒྱ་རྩ་བརྒྱད་དབུལ་བར་བྱའོ།།ཡོངས་ཀར་ལ་སྔགས་དེ་ཉིད་ཀྱིས་བཟླས་ཏེ་ཕྲིན་ལས་བཅོལ་ལོ།།དེ་ནས་རྡོ་རྗེ་དྲིལ་བུ་བླངས་ཏེ།ཚིགས་སུ་བཅད་པ་འདིས་བསྟོད་པ།།སྲིད་པའི་རང་བཞིན་གྱིས་དག་ཕྱིར།།ངོ་བོ་ཉིད་ཀྱིས་
