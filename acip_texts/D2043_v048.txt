༄།།རྒྱ་གར་སྐད་དུ།།གྣེ་དེ་ཝ་པཱུ་ཛ་ནཱ་མ།བོད་སྐད་དུ།མེའི་ལྷ་མཆོད་པ་ཞེས་བྱ་བ།མ་ལུས་གདུག་པའི་སེམས་ལྡན་པ།།བླ་མ་ལ་ནི་སྡང་བ་སོགས།།གཞོམ་ཕྱིར་དྲག་བྱིན་ཆོ་ག་ནི།།གཤིན་རྗེ་འཇོམས་མཛད་མཆོད་ཕྱིར་བཤད།།འབུམ་ནི་ཡོངས་སུ་རྫོགས་པ་ནས།།དགེ་བའི་མཚན་མ་མཐོང་འགྱུར་ནི།།ལྷ་དང་བླ་མ་མཐོང་གྱུར་ན།།འགྲུབ་འགྱུར་གཞན་དུ་ཉམས་པར་འགྱུར།།དུས་དང་ཐབ་དང་རྫས་དང་ནི།།ཆོ་གས་བསྒྲུབ་པར་བྱ་བ་སྟེ།།རྣམ་དག་བཞིར་ནི་ཤེས་པར་བྱ།།སྒྲུབ་པོ་བསྙེན་པ་མཐར་སོན་དུས།།དྲག་པའི་སྟོབས་དང་མིག་མར་སོགས།།དྲག་པོའི་གཟའ་སྐར་རྒྱུ་བའི་དུས།།མར་ངོའི་ཟླ་བའི་བཅུ་བཞི་སོགས།།དྲག་བྱེད་འབྱུང་པོ་རྒྱུ་བའི་དུས།།རྒྱུ་ནི་རླུང་ནི་རྒྱུ་བའི་དུས།།དགུན་སྨད་མཚན་ཕྱེད་དབྱར་གྱི་སྨད།།སྣ་བུག་གཡོན་ནས་རླུང་རྒྱུའི་དུས།།གཡུལ་འགྱེད་ལ་སོགས་སྐྱེ་བོ་རྣམས།།རབ་ཏུ་འཁྲུགས་པའི་སེམས་ལྡན་དུས།།འདི་ནི་དྲག་པོ་མེ་ཡི་ལྷ།།མཆོད་པའི་རྣམ་དག་དུས་སུ་བཤད།།དེ་ནས་གནས་ཀྱི་མཚན་ཉིད་ནི།།བྱང་དུ་གནས་དང་མདོག་ནག་དང།།རྩུབ་ཤིང་ཚེར་མ་སྐྱེ་བ་དང།།དྲག་པོའི་ལྷ་ཚོགས་གནས་པའི་ཕྱོགས།། དེ་ནི་དྲག་བྱེད་མེ་ཡི་གནས།།ཐབ་སོགས་ཆོ་ག་བཤད་པར་བྱ།།ཐབ་ལུང་གྲུ་གསུམ་སོར་ཉི་ཤུ།།ཟབས་སུ་སོར་བཅུ་ལྡན་པ་སྟེ།།རྡོ་རྗེ་དང་ནི་རྩེ་གསུམ་བྲི།།ཟླ་བ་རྡོ་རྗེས་མཚན་སྣ་ཚོགས།།རྫས་ཀྱི་རིམ་པ་བཤད་བྱ་བ།།རྔ་མོའི་རྟུག་པ་རྡོ་ཐལ་དང།།མེ་ཏོག་ནག་པོ་ཚེར་མའི་ཤིང།།སོར་བརྒྱད་ཁྲག་སྦགས་ཚ་བ་གསུམ།།དུག་ཁྲག་སྐྱེ་ཚེ་ལན་ཚཝ་དང།།དགྲ་ཡི་དྲི་མ་ལ་སོགས་དང།།མར་ཏི་ལ་འབྲས་སོ་ནས་སྲན་གྲོ།།དཱུར་བ་ཀུ་ཤ་ཐོད་པར་བསྲེ།།མདོག་ནག་གཟུགས་དང་རུས་སྦལ་གཟུགས།།ཞེ་སྡང་སོ་འཆའ་ཁྲོ་གཉེར་ལྡན།།གདོང་ནག་མིག་ནི་བགྲད་པའོ།།དགྲ་བོ་དགུག་དང་བྲལ་ཞིང་དབྱེ།།ཧཱུཾ་ལྡན་ཀུ་ཤས་བསང་གཏོར་བྲི།།ོཾ་བཛྲ་སཏྭ་ཨ།ཀུ་ཤ་བཀྲམ་ལ་མེ་ནི་སྤར།།ཤན་པ་འམ་རོ་བསྲེགས་མེ་ཡིས་སོ།།ོཾ་ཨགྣེ་ཛྭཱ་ལ་ཛྭཱ་ལ་རཾ།མེ་དབུས་རཾ་ལས་བྱུང་བ་ཡི།།ར་ན་གཞོན་པ་ཁྲོས་པའི་གཟུགས།།བགྲང་
ཕྲེང་རིལ་བ་དབྱུག་པ་ཅན།།དྲང་སྲོང་ནག་པོས་བསྐོར་ཞིང་གནག།དེ་ནས་དགུག་ཅིང་སྤྱན་དྲངས་ཏེ།།ོཾ་ཨཱཿ ཧཱུཾ།ོཾ་ཨེ་ཧྱེ་ཧི་མ་ཧཱ་བྷཱུ་ཏ་དེ་བ་རྀ་ཥི་དྭི་ཛ་ཛཿ ཧཱུཾ་བཾ་ཧོཿ ་ཨོཾ་ཨགྣེ་ཀྲོ་དྷ་དེ་ཛ་ཕཊ།ོཾ་བཛྲ་ནི་རི་ཏི་ཁཾ་ཕཊ།ོཾ་བཛྲ་ཨརྒྷཾ་ཕཊ།ོཾ་བཛྲ་པུཥྤེ་ཕཊ།།ོཾ་བཛྲ་དྷཱུ་པེ་ཕཊ།ོཾ་བཛྲ་ཨཱ་ལོ་ཀེ་ཕཊ།ོཾ་བཛྲ་ནཻ་བི་དྷྱཻ་ཕཊ།ོཾ་བཛྲ་ཤཔྟེ་ཕཊ།།མཆོད་པའོ།།ཛི་ཨ་ཀུ་རུ་ཀུ་རུ།།པུཥྤ།དྷཱུ་པ།དཱི་པ།གནྡྷ།ནཻ་བི་ཏྱི།ཤ་པད།ོཾ་དང་སཝཱ་ཧཱས་ཐོག་མཐར་བརྒྱན།།སྤྱང་བའོ།།མཆུ་གཉིས་ཡ་ར་དེ་བཞིན་དུ།།མེ་ལྷའི་ཁ་ལ་རབ་བཀོད་ལ།།བུས་མོའི་བར་བཅུག་ལག་པ་ཡི།།གསུམ་མམ་བདུན་དུ་གཡས་ནས་དབུལ།།གྣེ།སརྦ་པཱ་པཾ་ད་ཧ་ན།བཛྲ་ཡ།བཛྲ་པུ་ཤ་ཡ།།སརྦ་པཱ་པཾ་བྷ་ཝ་ཏེ། པྲ་ཏི་ཧ་ཏ་ཡ།།ཧ་བི་ཀ་ཡ།མ་ཧཱ་བ་ལ།བཛྲ་གྷ་སྨ་རི།བོ་དྷི་བྲྀ་ཀྵ་ཡ།ོཾ་དང་སཝཱ་ཧཱས་ཐོག་མཐར་བརྒྱན།།ོཾ་ཨགྣེ་དེ་ཝ་རྀ་ཥྀ་མ་ཧཱ་ཏེ་ཛ་གནོད་བྱེད་མཱ་ར་ཡ་ཕཊ།།དེ་ནས་སྙིང་གར་ལྷ་ཡི་གཟུགས།།ཇི་བཞིན་བསྐྱེད་ལ་དེ་བཞིན་མཆོད།།ོཾ་ཡ་མཱནྟ་ཀ་ཨ་མུ་ཀ་ཏ་མཱ་ར་ཡ་ཕཊ།ོཾ་དྷྲཱིཿ ་ཥྚྲྀཿ ་ཝི་ཀྲྀ་ཏཱ་ན་ན་ཧཱུཾ་ཧཱུཾ་ཕཊ་ཕཊ། མུ་ཀ་མཱ་ར་ཡ་ཕཊ།ོཾ་བཛྲ་བེ་ཏཱ་ལཱི།། མུ་ཀ་མཱ་ར་ཡ་ཕཊ།ཛི་ན་ཛི་ཀ།།རཏྣ་དྷྲྀ་ཀ།།ཱ་རོ་ལྀ་ཀ། པྲཛྙཱ་དྷྲྀ་ཀ།མོ་ཧ་ར་ཏི།།དྭེ་ཥ་ར་ཏི།།རཱ་ག་ར་ཏི།།བཛྲ་ར་ཏི།མུདྒ་དྷྲྀ་ཀ།དནྚ་དྷྲྀ་ཀ།པདྨ་དྷྲྀ་ཀ།ཁཊྒ་དྷྲྀ་ཀ། མུ་ཀ་མཱ་ར་ཡ་ཕཊ།།ཅེས་པ་ནི་ཁྱད་པར་རོ།།དེ་ནས་མཆོད་ཅིང་བསྟོད་དེ་བསྡུ།།སླར་ཡང་ལྷག་མས་དྲང་སྲོང་མཆོད།།ཚངས་མགོན་མཆོག་གི་སྲས་པོ་གཟི་དང་ལྡན།།མེ་ཡི་ལས་སྟེར་འཇིག་རྟེན་མེ་ཡི་ལྷ།།འབར་བའི་ནང་ན་སྐུ་བརྗིད་རྒྱན་གྱིས་བ་ཀླུབས།།ཕྱག་འཚལ་འདོད་དོན་བྱིན་ལ་ཁྱེད་བརྩོན་མཛོད།།བཟོད་པར་གསོལ་ནས་གཤེགས་པར་བྱ།།དངོས་གྲུབ་ཞུ་ཞིང་ལྷག་ཆད་བསྐང།།གསད་དང་རེངས་པ་ལ་སོགས་པ།། ཇི་ལྟ་བ་ཡི་སྦྱོར་བས་འགྲུབ།།དེ་ལྟར་གཤིན་རྗེ་གཤེད་དཔལ་མཆོད་པ་ཡིས།།སྲིད་གསུམ་ཉོན་མོངས་བུད་ཤིང་ཀུན་བསྲེགས་ནས།།འགྲོ་བའི་མུན་སེལ་ཡེ་ཤེས་ལྔ་འོད་འབར།།རྡོ་རྗེ་མེ་ཡི་གོ་འཕང་ལ་གནས་ཤོག།དཔལ་གཤིན་རྗེ་གཤེད་དམར་པོའི་སྲེག་བྱེད་མེའི་ཆོ་ག་
