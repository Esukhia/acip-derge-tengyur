༄།།རྒྱ་གར་སྐད་དུ།བཛྲ་བྷཻ་ར་བ་སཱ་དྷ་ན་ནཱ་མ།བོད་སྐད་དུ།རྡོ་རྗེ་འཇིགས་བྱེད་ཀྱི་སྒྲུབ་ཐབས་ཞེས་བྱ་བ།འཇམ་དཔའི་རྡོ་རྗེ་ལ་ཕྱག་འཚལ་ལོ།།རབ་ཏུ་ཁྲོས་ཤིང་གདུག་པ་འདུལ།།མ་ལུས་ལོག་པའི་བདུད་འདུལ་བ།།ཞལ་དང་ཕྱག་དྲུག་མཚོན་ཆ་འཛིན།།མ་ཧེའི་ཞལ་ལ་ཕྱག་འཚལ་ཏེ།།དེ་ཡི་སྒྲུབ་པའི་རིམ་པ་ཞིག།བདག་གིས་དྲན་ནས་བརྩམ་པར་བྱ།།དང་པོར་ཡིད་དང་མཐུན་པའི་གནས་སུ་བདག་ཉིད་ཁྲུས་བྱས་ཏེ་སྟན་བདེ་བ་ལ་འདུག་ནས།ོཾ་བཛྲ་བྷཻ་ར་ཝ་ཛྭ་ལ་ཛྭ་ལ་ཧཱུཾ།ཞེས་པས་ལུས་བསྲུངས་ནས།བླ་མ་དཀོན་མཆོག་ལ་མཆོད་པ་རྣམས་ཀྱིས་ཡང་དག་པར་མཆོད་ནས་སྡིག་པ་བཤགས་པ་ལ་སོགས་པ་བྱའོ།།ོཾ་ཨ་བྷཱ་བ་སྦ་བྷཱ་བ་བི་ཤུདྡྷ་བཛྲ་ཙཀྵུ་ཨ་ཨཱ་ཨཾ་ཨཿ །ཞེས་བྱ་བས་སྟོང་པ་ཉིད་བསྒོམ་མོ།།དེ་ནས་བདག་ཉིད་ཡི་གེ་ཨར་གནས་པ་ལས་དེའི་འོད་ཟེར་གྱིས་ཚངས་པ་དང་བརྒྱ་བྱིན་དང།ཉི་ཟླའི་སྟེང་དུ་ཨ་ཞུ་བ་
