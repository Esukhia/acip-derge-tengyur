༄།།རྒྱ་གར་སྐད་དུ།ནཱི་ལཱམྦ་ར་བཛྲ་དྷ་ར་བཛྲ་པཱ་ཎི་རོ་ཥ་སཱ་དྷ་ནཾ།བོད་སྐད་དུ།ཕྱག་ན་རྡོ་རྗེ་གོས་སྔོན་པོ་ཅན་གཏུམ་པོ་ཞེས་བྱ་བའི་སྒྲུབ་ཐབས།འཕགས་པ་འཇམ་དཔལ་ལ་ཕྱག་འཚལ་ལོ།།གཡོན་བརྐྱང་པ་ཡི་གདན་ལ་བཞུགས།།རྡོ་རྗེ་བསྣམས་ཤིང་ཀླུ་རྣམས་འདུལ།།རྒྱལ་ལྡན་ཁྲོ་བོའི་རྒྱལ་ལ་འདུད།།ཇི་ལྟར་རྟོག་པ་རྒྱུད་ནས་བྲི།།སྙིང་བརྩེ་ཤེས་རབ་དད་དང།།དབང་དང་རྗེས་གནང་སྒྲུབ་པ་པོས།།གནས་ཁང་མེ་ཏོག་གཅལ་བཀྲམ་ནས།།བདེ་བའི་སྟན་ལ་ཉེར་འདུག་སྟེ།།རྗེ་བཙུན་ལ་སོགས་སྤྱན་དྲངས་ནས།།མཆོད་ཅིང་བཤགས་པ་ལ་སོགས་བྱ།།ོཾ་ཤཱུནྱ་ཏཱ་ཛྙཱ་ན་བཛྲ་སཝ་བྷཱ་བ་ཨཱཏྨ་ཀོཉ?ཧཾ།དེ་ནས་རང་སེམས་ཧཱུཾ་དུ་བསམས།།འོད་འཕྲོས་གྱུར་དང་ས་གཞིར་བསམས།།དེ་ནས་ཧཱུཾ་ལས་གཞལ་ཡས་ནི།།རྡོ་རྗེ་སྔོན་པོ་ལྟེ་བར་བཅས།།གྲུ་བཞི་སྒོ་བཞི་ཟླ་བའི་གདན།།ཧཱུཾ་ལས་རྡོ་རྗེ་སྐུ་བསྐྱེད་དེ།།བརྐྱང་བསྐུམ་ལྗང་ནག་རྡོ་རྗེ་གཡས།།སྦྲུལ་དང་སྟག་ལྤགས་སྡིག་པ་གཡོན།།ཁྲོ་བོའི་ཞལ་མདོག་ཐུགས་ཀར་ཧཱུཾ།།དེ་ལས་ཁྲོ་བོ་བཞི་པོ་འཕྲོས།། ཁམས་གསུམ་རྒྱལ་དང་ཤིན་ཏུ་ཁྲོས།།རྡོ་རྗེ་ཁྲོ་བོ་བདུད་རྩི་འཁྱིལ།།སྒོ་བཞི་དག་ཏུ་བསམ་པར་བྱ།།སྐུ་མདོག་ལྗང་ནག་ཕུར་བུ་བསྣམས།།ཟླ་བའི་གདན་ལ་བརྐྱང་བསྐུམ་བཞུགས།།ཡེ་ཤེས་ལ་སོགས་སྤྱན་དྲངས་བསྟིམ།།སྐུ་གསུང་བྱིན་བརླབ་གནས་དྲུག་བསྲུང།ོཾ་ཙཎྜ་མ་ཧཱ་རོ་ཥ་ཎ་ཧཱུཾ་ཕཊ།པྲ་ཛྙཱནྟ་ཀྲྀ་ཏ་ཀཱི་ལི་ཀཱི་ལཱ་ཡ་ཧཱུཾ་ཕཊ།ཙུ་ཏུ་ཙུ་རུ་ཙཎྜ་ཀཱི་ལཱི་ཀཱི་ལཱ་ཡ་ཕཊ།ཏྲཱ་ས་ཡ་ཏྲཱ་ས་ཡ་བཛྲ་ཀཱི་ལི་ཀཱི་ལཱ་ཡ་ཕཊ།ན་མཿ ཙཎྜ་ཨ་མོ་གྷ་ཀཱེ་ལཱ་ཡ་ཕཊ་ཅེས་བཟླས་པར་བྱའོ།།གཏོར་མ་ནི་ཨོཾ་ཧཱུཾ་ཧྲཱིཿ ཞེས་པས་བྱིན་གྱིས་བརླབ་བོ།།རྩ་བའི་སྔགས་ཀྱིས་
