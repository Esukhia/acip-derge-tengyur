༄།།རྒྱ་གར་སྐད་དུ།།བཛྲ་དྷ་ར་བ་ལིཾ་བི་དྷི་ནཱ་མ།བོད་སྐད་དུ།རྡོ་རྗེ་འཛིན་པའི་གཏོར་མའི་ཆོ་ག་ཆེས་བྱ་བ།བླ་མ་རྗེ་བཙུན་པ་རྣམས་ལ་ཕྱག་འཚལ་ལོ།།ལས་རྣམས་ཀུན་གྱི་སྔོན་འགྲོ་བ།།བཤད་ཕྱིར་བླ་མ་ལ་བཏུད་དེ།།ཐམས་ཅད་ཚིམ་པར་བྱེད་པ་ཡི།།གཏོར་མའི་ཆོ་ག་དེ་བཤད་བྱ།།དེ་ལ་དང་པོར་རྡོ་རྗེ་འཛིན།སྒྲུབ་པར་འདོད་པའི་རྣལ་འབྱོར་བ་དག་གིས།རིན་པོ་ཆེ་ལས་སྣོད་རྒྱ་ཆེ་བ་བཟང་ལ་མཉམ་པ་དེ་དག་གི་ནང་དུ།འབྲས་ཆན་ལ་སོགས་པ་ཆན་གྱི་ཚོགས་དང།ཁུར་བ་ལ་སོགས་པ་བཟའ་བའི་ཚོགས་དང།ཉ་ཤ་ལ་སོགས་པ་
༄།།ཤའི་ཚོགས་དང།འོ་མ་ལ་སོགས་པ་བཏུང་བའི་ཚོགས་དང།བུ་རམ་ལ་སོགས་ཏེ་མྱང་བའི་ཚོགས་དང།བིལ་བ་ལ་སོགས་ཏེ་ཤིང་ཐོག་གི་ཚོགས་དང།ཏིལ་ལ་སོགས་ཏེ་འབྲུའི་ཚོགས་དང།ུཏྤལ་ལ་སོགས་ཏེ་མེ་ཏོག་གི་ཚོགས་དང། ག་རུ་ལ་སོགས་ཏེ་བདུག་པའི་ཚོགས་དང། རིན་པོ་ཆེ་ལ་སོགས་ཏེ་སྣང་བའི་ཚོགས་དང་དུ་རུ་ཀ་དང་དྲི་ཞིམ་སྦྱར་བ་ལ་སོགས་ཏེ་དྲིའི་ཚོགས་དང།ག་བུར་ལ་སོགས་ཏེ་སྨན་གྱི་ཚོགས་དང།རོལ་མོ་དང།གདུགས་དང།རྒྱལ་མཚན་དང།བ་དན་དང།རས་བཟང་པོ་ལ་སོགས་པ་ཅི་འབྱོར་བའི་ཡོ་བྱད་བཤམས་ཏེ།མཎྜལ་སྔོན་པོ་དག་གི་སྟེང་དུ་མེ་ཏོག་ཆ་ལ་པར་བཀྲམ་ལ་དེའི་སྟེང་དུ་གཞག་པར་བྱའོ།།དེ་ནས་རྣལ་འབྱོར་པ་བདག་ཉིད་མངོན་པར་རྟོགས་པའི་ཆོ་ག་ལྟར་བསྐྱེད་ལ།ལག་པ་གཡོན་པའི་མཐིལ་དུ་དྲི་སྦྱར་བའི་ཆུ་བླུགས་ལ།ོཾ་སརྦ་བི་གྷྣཱ་ན་ནཱ་ཤ་ཡ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཞེས་ལན་ཉི་ཤུ་རྩ་གཅིག་ཏུ་བརྗོད་དོ།ོཾ་ཨཱཿ ་མི་གྷྣཱ་ནྟ་ཀྲྀ་ཏ་ཧཱུཾ་ཕཊ་ཅེས་བས་གཏོར་མ་ལན་གསུམ་དུ་བྱའོ།།དེ་ནས་ཡི་གེ་ཏྲཱཾ་སེར་པོ་ལས་བསྐྱེད་པའི་སྣོད་ཀྱི་དཀྱིལ་འཁོར་གྱི་ནང་དུ།རྫས་ཀྱི་དངོས་པོ་དཔག་ཏུ་མེད་པ་བསམས་ཏེ།དེའི་སྟེང་དུ་ཟླ་བའི་ཧཱུཾ་གིས་མཚན་པ་དག་གི་འོད་ཀྱིས་བསྲེགས་ཤིང་སྦྱངས་པའི་བདུད་རྩིའི་དངོས་པོར་གྱུར་པར་བསམ་མོ།།དེ་ནས་ཐུགས་ཀའི་ས་བོན་གྱི་འོད་ཀྱིས་དེ་བཞིན་གཤེགས་པ་ཐམས་ཅད་ཀྱི་སྨིན་མཚན་གྱི་མཛོས་སྤུ་ནས།བདུད་རྩི་འོ་མའི་རྒྱུན་ལྟ་བུ་འབབ་པས་སྣོད་གང་བར་བསམས་ལ།ོཾ་བཛྲ་པཱ་ནི་རཏྣ་དྷ་རཱ་ཡ།ོཾ་ཨཱཿ ་ཞེས་ལན་བདུན་བརྗོད་པས་བྱིན་གྱིས་བརླབ་པར་བྱའོ།།དེ་ནས་སྙིང་གའི་ས་བོན་གྱི་འོད་ཀྱིས་བཅོམ་ལྡན་འདས་རྡོ་རྗེ་འཛིན་པ་སྤྱན་དྲངས་ལ་བརྫ་ཛི་ཧཝ་ཞེས་ལྕེ་བྱིན་གྱིས་བརླབས་ལ་སྔགས་འདི་ལན་བདུན་བརྗོད་ལ་དབུལ་བར་བྱའོ།།ོཾ་བཛྲ་པཱ་ནི་དྷ་རཱ་ཡ།ཀཱ་ཡ་བཱ་ཀ་ཙི་ཏྟ་དྷཱུ་པ།པུ་ཥྤེ།དཱི་པ།གནྡྷེ་བ་ལིཾ། རྒྷ་ཏ་བ་ལིཾ་མ་ད་མཱཾ་ས་ཨི་དཾ་གྲྀ་ཁཱ་ཧི་ཁཱ་ཧི་བྷུ་ཉྫ་ཧོ།པོ་པ་ཧོ། ཏི་ཀྲ་མ་ཡེ་སཝཱ་ཧཱ།དེ་ནས་ཐུགས་ཀའི་ས་བོན་གྱི་འོད་ཀྱིས་ཁམས་གསུམ་གྱི་འབྱུང་པོའི་ཚོགས་མ་ལུས་པ་བཀུག་སྟེ།ོཾ་བཛྲ་ཧཱུཾ་ག་ར་ཀ་ཊ་ཀ་ཊ་ཕཊ།ཅེས་བྱ་བས་སྦྱར་རོ།།དེ་ཐམས་ཅད་རྡོ་རྗེ་འཛིན་གྱི་ངོ་བོར་གྱུར་པར་བསམས་ཏེ།ཡི་གེ་གསུམ་བཀོད་ལ་ལྕེ་
