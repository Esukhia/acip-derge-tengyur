༄།།རྒྱ་གར་སྐད་དུ།དུ་ཧི་ཨ་མྲྀ་ཏ་པཱུ་ཛ་ནཱ་མ།བོད་སྐད་དུ།བདུད་རྩི་འོ་མའི་མཆོད་པ་ཞེས་བྱ་བ།རྡོ་རྗེ་བསྣམས་ལ་ཕྱག་འཚལ་ལོ།།ཉོན་མོངས་དུག་རྣམས་འཇོམས་མཛད་བའི།།བདུད་རྩི་ལྟ་བུ་ཁྱོད་ལ་འདུད།།འགྲོ་བ་རྣམས་ལ་ཕན་པའི་ཕྱིར།།བསད་པ་གསོ་བའི་ཐབས་འདི་བྲི།།གསེར་ཟངས་ལ་སོགས་སྣོད་དུ་བཤམ།།ས་བོན་གསུམ་གྱིས་བྱིན་གྱིས་བརླབས།།རྗེས་སུ་གཟུང་ཕྱིར་སྐུ་བསྐྱེད་ནས།།དེ་ནས་དེ་ལ་མཆོད་པ་འབུལ།།རྡོ་རྗེ་བསྣམས་ལ་ཕྱག་འཚལ་ལོ།།ཧཱུཾ་འགྲོ་བའི་མགོན་པོ་ཐུགས་རྗེ་ཅན།།གཟུང་འཛིན་དྲི་མའི་སྐྱོན་སྤངས་ནས།།མཉེས་པས་སྐུ་གསུང་ཐུགས་ལ་དབུལ།། ཐུགས་རྗེས་དགོངས་ནས་བཞེས་སུ་གསོལ།།ོཾ་སརྦྦ་ཏ་ཐཱ་ག་ཏ་བཛྲ་པཱ་ཎི་ནཱི་ལཱཾ་བར་དྷ་ར་མ་ཧཱ་ཀཱ་ཡ་ཨཱ་ཧ་ར་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ།ཞེས་མཆོད་ཡོན་དབུལ།ཧཱུཾ་མེ་ཏོག་དམ་པ་འདི་དག་དང།།དེ་བཞིན་མཛེས་པའི་མེ་ཏོག་རྣམས།།བདེ་གཤེགས་ཐུགས་ལ་དབུལ་བར་བགྱི།།ཆགས་མེད་ཐུགས་རྗེས་བཞེས་སུ་གསོལ།།ོཾ་ནཱི་ལཱཾ་བ་ར་དྷ་ར་བཛྲ་པཱ་ཎི་པུཥྤེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་ཡེ་ཧཱུཾ་སཝཱ་ཧཱ།ལྷན་ཅིག་སྐྱེས་དང་སྦྱར་བ་ཡི།།ལྷ་རྫས་བདུག་སྤོས་དམ་པ་འདི།།གཙོ་འཁོར་བཅས་ལ་དབུལ་བར་བགྱི།།རྟོག་མེད་ཐུགས་རྗེས་བཞེས་སུ་གསོལ།།ོཾ་བཛྲ་པཱ་ཎི་ནཱི་ལཱཾ་བ་ར་དྷ་ར་དྷཱུ་པེ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ་སཝཱ་ཧཱ།།མུན་པའི་ཕྱོགས་ནི་འཇོམས་བྱེད་ཅིང།།ཕྱོགས་བཅུ་གསལ་བའི་མར་མེ་འདི།།ཀུན་མཁྱེན་ཡེ་ཤེས་ཐོབ་བྱའི་ཕྱིར།།ཡེ་ཤེས་ཐུགས་མཆོག་བཞེས་སུ་གསོལ།།ོཾ་བཛྲ་པཱ་ཎི་ནཱི་ལཱཾ་བ་ར་དྷ་ར་ཨཱ་ལོ་ཀེ་པཱུ་ཛ་མེ་གྷ་ས་མུ་
