༄།།རྒྱ་གར་སྐད་དུ།།ུ་གྲ་ཏཱ་ར་དེ་ཝཱི་སཱ་དྷཱ་ནཾ།བོད་སྐད་དུ།ལྷ་མོ་ཨུ་གྲ་ཏཱ་རའི་སྒྲུབ་ཐབས།ཤེས་རབ་གསལ་བྱེད་ཨུ་གྲ་ཏཱ་ར་ལ་ཕྱག་འཚལ་ལོ།།འདི་ཉིད་ཀྱི་བསྒྲུབ་པ་ཉམས་སུ་ལེན་པར་འདོད་པའི་གང་ཟག་གིས།།གནས་ཀྱི་ཁྱད་པར།ལིང་ག་གཅིག་པའམ།དུར་ཁྲོད་དམ།ཁང་སྟོང་ལ་སོགས་པའི་གནས་སུ།རོ་མ་ཉམས་པའམ།བདེ་བའི་སྟན་ལ་འདུག་ནས།གནས་གསུམ་དུ་རྡོ་རྗེ་གསུམ་བསམ་པར་བྱ་ཞིང།ཡི་གེ་གསུམ་ལས་འོད་ཟེར་འཕྲོས།སྲིད་པ་གསུམ་པོ་ཐམས་ཅད་སྣང་བར་བྱས།སླར་ཚུར་འདུས་ནས་ཐིམ་པར་བསམ་མོ།།དེ་ནས་སྟོང་པ་ཉིད་ཀྱི་དོན་བསམ་ཞིང།ོཾ་སཝཱ་བྷཱ་ཝ་ཤུདྡྷཿ སརྦ་དྷརྨཱ་སཝཱ་བྷཱ་ཝ་ཤུདྡྷོཉཧཾ།ཞེས་བརྗོད་དོ།།དེ་ནས་སྟོང་པའི་ངང་ལས་ནམ་མཁའི་གནས་སུ་ཨཱཿ ་
༄།།ཡིག་དམར་པོ་ཡོངས་སུ་གྱུར་པ་ལས་པདྨ་དམར་པོ།།དེའི་སྟེང་དུ་ཏཱཾ་ཡིག་ཡོངས་སུ་གྱུར་པ་ལས་ཀ་པཱ་ལ་མཚན་དང་ལྡན་པའོ།།དེའི་སྟེང་དུ་ཧཱུཾ་ཡིག་སྔོན་པོ་ཡོངས་སུ་གྱུར་པ་ལས།གྲི་གུག་སྔོན་པོ་ཧཱུཾ་གིས་མཚན་པའོ།།དེ་ཡོངས་སུ་གྱུར་པ་ལས་རང་ཉིད་རྗེ་བཙུན་མ་ཨུ་གྲ་ཏཱ་ར་ཉིད་དུ་གྱུར་པ་ནི།སྐུ་མདོག་སྔོན་མོ་འཇིགས་སུ་རུང་བ།མི་མགོ་རློན་པའི་ཕྲེང་བ་དང་ལྡན་པ།ཞབས་གཡས་བསྐུམ་ཞིང་གཡོན་བརྐྱང་པ།སྐུ་ལུས་སྦོམ་ཐུང།གསུས་ཁྱིམ་ཆེ་བ།ུཏྤལའི་ཕྲེང་བས་བརྒྱན་པ།ཞལ་གཅིག་མ།ལྷའི་གཟུགས་ཅན་མ།བཞད་པའི་གད་རྒྱངས་ཅན།དགྱེས་པར་མཛད་མ།རོའི་གདན་ལ་བཞུགས་པ།ཀླུ་ཆེན་པོ་བརྒྱད་ཀྱིས་ཉེས་བར་བརྒྱན་པ།སྤྱན་གསུམ་དམར་ལ་ཟླུམ་པ།སྟག་གི་པགས་པའི་ཤམ་ཐབས་ཅན།ལང་ཚོ་གཞོན་ཤ་དང་ལྡན་པ། ཕྱག་རྒྱ་ལྔས་ཡང་དག་པར་བརྒྱན་པ།ལྗགས་འདྲིལ་བ།མཆེ་བ་དྲག་ཏུ་གཙིགས་པ།རྩ་བའི་ཕྱག་གཉིས་ཀྱིས་གྲི་སུག་དང།ཐོད་པ་ཐུགས་ཀར་འཛིན་ཅིང།འོག་མ་གཉིས་ཀྱིས་རལ་གྲི་དང།ུཏྤལ་འཛིན་པ།དམར་སེར་དང་ལྡན་པའི་རལ་པ་གཅིག་མའི་ཁྲོད་ན་རིགས་ཀྱི་བདག་པོ་མི་བསྐྱོད་པས་དབུ་བརྒྱན་པར་གྱུར་པའི་ལྷ་མོའི་སྐུར་བསམ་པར་བྱའོ།།དེ་ལྟར་ལྷ་མོའི་སྐུར་བསྒོམ་པ་ཉམས་སུ་བླངས་པ་ཉིད་ཀྱིས་སྒྲུབ་པ་པོ་ནི་སྙན་དངགས་མཁན་ཆེན་པོར་འགྱུར་རོ།།དེ་ནས་བཟླས་པར་བྱ་སྟེ།ཧྲཱིཾ་ཏྲཱིཾ་ཧཱུཾ་ཕཌ།ཅེས་པ་སྙིང་གའི་གནས་སུ་འོད་ཟེར་རྣམ་པ་ལྔ་དང་ལྡན་པར་བསམས་ནས།ཡི་གེ་རྣམས་ཀྱི་འོད་ཟེར་ལྔས་མི་ཤེས་པའི་བུད་ཤིང་བསྲེགས་ཤིང།ཡེ་ཤེས་ཀྱི་སྣང་བ་བསྐྱེད་པར་བསམ་མོ།།གཡས་རལ་གྲིའི་གནས་སུ་མི་རུས་ཀྱི་ཕྲེང་བ་འཆང་བར་མོས་ལ་བཟླས་པ་བྱའོ།།དེ་ལྟར་འདིའི་སྔགས་འབུམ་ཕྲག་གཅིག་བཟླས་བ་ཙམ་གྱིས་འཇམ་པའི་དབྱངས་ཀྱི་གསུང་གི་དབང་ཕྱུག་ཐོབ་པར་འགྱུར་རོ།།འོད་ཟེར་སྤྲོ་བསྡུའི་སྦྱོར་བ་ཉིད་ཀྱིས་ཡིད་རྩེ་གཅིག་ཏུ་མཉམ་པར་བཞག་ལ་བསྒོམ་ཞིང།རང་ཉིད་སྙན་དངགས་མཁན་ཆེན་པོའི་རིག་པའི་གནས་ལྔ་པ་ཆེན་
པོའི་པཎྜི་ཏ་ཡིན་སྙམ་དུ་ང་རྒྱལ་བྱའོ།།དེ་ལྟར་བསྒོམ་པ་ལ་རྩེ་གཅིག་ཏུ་གནས་པ་ཉིད་ཀྱིས་ཐེ་ཚོམ་མེད་པར་སྙན་དངགས་མཁན་ཆེན་པོ་དང།གནས་ལྔ་པའི་པཎྜི་ཏ་ཆེན་པོར་འགྱུར་རོ།།གཏོར་མ་གཏོང་བར་འདོད་ན།གཏོར་མ་བསང་སྦྱངས་ནས།ཱཿ ལས་བྱུང་བའི་ཐོད་པ་ཨོཾ་ཨཱཿ ཧཱུཾ་ལས་བྱུང་བའི་ཡེ་ཤེས་ཀྱི་བདུད་རྩི་བསམས་ལ།སྔགས་འདི་ཉིད་ཀྱིས་གཏོར་མ་དབུལ་ལོ།།ོཾ་ཧྲཱིཿ ེ་ཀ་ཛ་ཊེ།མ་མ་ཨུ་པ་ནཱི་ཏཱ་ཡ།སརྦ་སཏྭཱ་ནཱཾ།ཤཱནྟིཾ་ཀུ་རུ།པུཥྚིཾ་ཀུ་རུ།རཀྵཾ་ཀུ་རུ།མཧཱ་ཏཀྵ་ཀ།ནཱ་གཱ་དྷི་པ་ཏ་ཡེ།ི་མཾ་བ་ལིཾ་གྲྀཧྞ་གྲྀཧྞ་གྲྀཧྞ་པ་ཡ་གྲྀཧྞ་པ་ཡ་བ་ར་བི་དྱཱ་ཀཪྵ་ཡ་ཀཪྵ་ཡ།ཏྲ་ཊ་ཏྲ་ཊ།ཙྪེ་ད་ཙྪེ་ད།ཙྪེ་ད་ཡ་ཙྪེ་ད་ཡ།ོཾ་ཨཱཿ ཧཱུཾ་ཕཌ་སཝཱཧཱ།ཞེས་པ་ལན་གསུམ་མམ་བདུན་གྱིས་སོ།།མཆོད་པས་མཆོད་ནས།ཧཱུཾ་གི་ཡི་གེ་ལས་བྱུང་སྔོ་ཞིང་སྤོམ་ཐུང་རལ་པའི་ཐོར་ཚུགས་ལྡན།། གཡོན་བརྒྱད་མཆོག་གིས་མི་རོ་མནན་ཅིང་མི་བཟད་མཆོག་གི་གད་རྒྱངས་ཅན།།རལ་གྲི་ཨུཏྤལ་དང་ནི་གྲི་གུག་ཐོད་འཛིན་ཀླུ་ཆེན་རྒྱན་དང་ལྡན།།འགྲོ་བའི་མི་ཤེས་མུན་པ་འཇོམས་མཛད་སྒྲོལ་མ་དྲག་མོ་ཁྱོད་ལ་འདུད།།ཅེས་པས་བསྟོད་དོ།།གལ་ཏེ་དངོས་དང་རྨི་ལམ་ལ་སོགས་པར་འབྱུང་པོ་དང།ཤ་ཟ་འཇིགས་སུ་རུང་བ་དང།བུད་མེད་ཤིན་ཏུ་རིད་པ་དང།སྤྲུལ་ལ་སོགས་པས་འཚེ་བ་དང།ཡིད་མི་ཕེབས་པ་དང།བསྒྲུབ་སྙིང་མི་འདོད་པ་རྣམས་བྱུང་ན་གེགས་ཡིན་པས།འདིའི་གཏོར་སྔགས་ཀྱིས་གཏོར་མ་གཏོང་ཞིང།རྗེ་བཙུན་ལྷ་མོའི་རྣལ་འབྱོར་ལ་ཡིད་བརྟན་པས་ཐམས་ཅད་སྟོང་པ་ཉིད་དུ་བསམ་ཞིང།ཉ་ངན་བ་དང།བག་ཚ་བ་ཉིད་དུ་མི་བྱའོ།།དེ་དག་ཐམས་ཅད་རང་བཞིན་པར་འགྱུར་རོ།།སྒྲུབ་པ་པོ་ཡིད་སྤྲོ་བ་དང།སེམས་དཔའ་བ་དང།བསྒྲུབ་པ་ལ་བློ་བརྟན་པ་དང། རྨི་ལམ་དུ་མ་དང།སྲིང་མོ་དང།རྗེ་མོ་ལ་སོགས་པའི་བུད་མེད་རྒྱན་གྱིས་བརྒྱན་པ་དང།ལུས་སྦོམ་ཞིང་བརྗིད་པ་དང།དྲི་ངད་ལྡན་པ་ལ་སོགས་པའི་བུད་མེད་ཀྱི་ཆོགས་ཀྱིས་ཕྱག་མཚན་བུ་སྟི་ལ་སོགས་པ་སྟེར་བ་དང།རང་གིས་རྙེད་པ་དང།ཉི་ཟླ་ཤར་
