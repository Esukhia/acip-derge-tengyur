༄།།རྒྱ་གར་སྐད་དུ།།བིཥ་ད་པ་ད་སཾ་གྲ་ཧོ་ནཱ་མ་པྲ་ཏིཥྛཱ་བི་དྷི།བོད་སྐད་དུ།།རྒྱ་ཆེ་བའི་ཚིག་བསྡུས་པ་ཞེས་བྱ་བ་རབ་ཏུ་གནས་པའི་ཚོ་ག།དཔལ་འཇམ་པའི་རྡོ་རྗེ་ལ་ཕྱག་འཚལ་ལོ།།དབང་པོའི་མཚོན་གྱིས་རྣམ་པ་མཚུངས།།མཆོག་ཏུ་དགའ་བས་མཛེས་པ་ཡི།།ཤེས་རབ་ཟབ་མོ་དང་ལྡན་པ།།འཇམ་པའི་རྡོ་རྗེ་འཁོར་ལོར་བཅས།།བཏུད་ནས་ཀཱ་ཙར་མངོན་བརྗོད་པས།།སྣ་ཚོགས་སློབ་དཔོན་བཞེད་རིག་ཅིང།།སྣ་ཚོགས་རྒྱུད་ཀྱི་རྗེས་འབྲངས་ནས།།རྒྱས་ཤིང་སལ་བས་འཇིགས་རྣམས་ལ།།ཉུང་ཞིང་གསལ་བའི་རྗེས་འབྲངས་པ།དེ་ལ་ཤེས་རབ་ལྡན་པ་དག།།བདེ་བླག་འཇུག་པར་བྱ་བའི་ཕྱིར།།རབ་གནས་ཆོ་ག་བརྗོད་པར་བྱ།།སྐུ་གཟུགས་རབ་གནས་མ་བྱས་ལ།།མཆོད་དང་ཕྱག་འཚལ་གསོལ་བ་ནི།།སྔགས་ཀྱིས་དམན་པའི་སྦྱིན་སྲེག་གི།།ཐལ་བ་འབྲས་མེད་ཇི་བཞིན་ནོ།།རབ་ཏུ་མི་གནས་ཆོས་རྣམས་ལ།།འདིར་ནི་གང་དུ་རབ་གནས་ནི།།འཇིག་རྟེན་རྗེས་འཇུག་ལ་བསྟན་ནས།།རྒྱལ་བ་རྣམས་ཀྱིས་རབ་གནས་གསུངས།།གང་དུ་སྐུ་གཟུགས་གྲུབ་ནས་ནི།།ཡུན་རིང་གནས་ཤིང་མ་མཆོད་པ།།ཇི་
༄།།སྲིད་མཆོད་པའི་འོས་མ་གྱུར།།དེར་ནི་ལེགས་པ་མ་ཡིན་འབྱུང།།རྟག་ཏུ་ཆོ་ག་མ་ཚང་པའི།།རབ་གནས་བྱ་བ་སྨད་པ་ཉིད།།ཚེ་འདིར་སྡུག་བསྔལ་ཆེ་འབྱུང་ཞིང།།འཇིག་རྟེན་ཕ་རོལ་འཇིགས་པ་ཆེ།།དེ་ཕྱིར་དངོས་གྲུབ་འདོད་པ་ཡིས།།བདག་ཉིད་ནུས་པས་འཆད་འགྱུར་གྱི།།ཆོ་གའི་བྱ་བའི་རིམ་པ་ཡིས།།རབ་ཏུ་འབད་དེ་བྱ་བ་ཉིད།།ཟླ་བ་དྲུག་དང་གཟའ་བཞི་དང།།ཚེས་ནི་བདུན་དུ་བསྟན་པ་ཉིད།།རབ་གནས་ལས་ལ་ངེས་བསྟན་པ།།རྒྱུད་སྐར་རྣམས་ནི་བཅུ་བཞིའོ།།དགུན་ཐ་དཔྱིད་ར་དཔྱིད་ཐ་དང།།དབྱར་ཟླ་ར་འབྲིང་དགུན་ཟླར།།གཟའ་ནི་ཕུར་བུ་ལྷག་པ་དང།།པ་སངས་བཞི་པ་ཟླ་པའོ།།ཚེས་ནི་ལྔ་དང་བདུན་ཉིད་དང།།དེ་བཞིན་གཉིས་དང་བཅུ་པ་དང།།གསུམ་པ་དང་ནི་ཟླ་བ་ཉ།།བཅུ་གསུམ་རྣམས་ཏེ་བདུན་པོ་བཟང།།རྒྱལ་དང་མེ་བཞི་ལྷ་མཚམས་དང།།སྣར་མ་དང་ནི་གྲོ་བཞིན་མགོ།སྨད་དང་སྣརོན་དང་སྣུབས་དང་ལག།།ཁྲུམས་དང་དེ་བཞིན་ཆུ་སྟོང་དོ།།སྐར་མ་སླད་ལ་རབ་གནས་བྱ།།དེར་ནི་ཤེས་རབ་འཕེལ་བར་འགྱུར།།ནམ་ཡང་ཡིད་ལ་གནས་པ་ཡི།།དངོས་གྲུབ་ཏུ་ནི་མེ་བཞིས་འགྱུར།།ལུང་རྣམས་ཡོངས་སུ་ཤེས་པ་ནི།སྣུབས་དང་གྲོ་བཞིན་གྱིས་ཡིན་ནོ།།ལག་ལ་སྐལ་བ་བཟང་པོར་འགྱུར།།སྣར་མ་ཡིས་ནི་ནོར་འབྱུང་འགྱུར།།རི་དགས་མགོ་ཡིས་ཞི་བར་བསྟན།།ཆུ་སྟོད་ཀྱིས་ནི་བུ་རྣམས་འཚོ།།ཁྲུམས་ཀྱིས་ཡང་དག་འཕེལ་བར་བཤད།།རྒྱལ་གྱིས་རྟག་ཏུ་རྒྱལ་བའོ།།སྣརོན་ལ་དགེ་དང་སྐལ་བ་བཟང།། ལྷ་མཚམས་ཀྱིས་ནི་མཆོག་རབ་སྟེར།།ཡང་དག་སྐར་མ་དང་མཐུན་པས།།ཇི་སྐད་བཤད་པ་ཐམས་ཅད་བྱང།།གསུམ་པ་བདུན་པ་དྲུག་པ་དང།།བཅུད་དང་བཅུ་གཅིག་ཟླ་བ་རྣམས།།དང་པོ་ལྔ་པ་གསུམ་པ་དང།།ཐ་མ་ཡང་ནི་རྣམ་པར་སྤང།།དགུ་དང་བརྒྱད་དང་བཅུ་གཉིས་གཉིས།།བཞི་དང་ལྔ་དང་བཪྵཾ་ཉིད།།རྣམ་པ་གཞན་དུ་བྱེད་པ་ལ།།བཟློག་པའི་འབྲས་བུ་འབྱུང་པར་འགྱུར།།སེམས་ཅན་དམན་པའི་དབང་མཛད་ནས།།ཟླ་བ་ལ་སོགས་བཟང་པ་འདིའོ།།མཆོག་གི་དབང་དུ་མཛད་ནས་ནི།།ངེས་པ་ཉིད་ནི་རིགས་མ་ཡིན།།དེ་ལྟར་ཡང།།དབྱར་ནི་དངོས་
གྲུབ་གནས་སུ་འགྱུར།།སྟོན་ཀ་རྣལ་འབྱོར་སྤྱིན་པ་ཉིད།།དགུན་སྟོད་སངས་རྒྱས་ཡེ་ཤེས་སྟེར།།དགུན་སྨད་འབྱོར་པ་ཀུན་སྦྱིན་བྱེད།།དཔྱིད་ནི་ཕུན་སུམ་ཚོགས་རབ་སྟེར།།སོས་ཀ་རྒྱལ་དང་ཞིབ་པ་སྟེར།།དུས་རྣམས་ཀུན་དུ་སངས་རྒྱས་ནི།།རབ་ཏུ་གནས་ལ་བཞུགས་པར་འདོད།། དེ་བཞིན་དུ་མཁའ་འགྲོ་མ་རྡོ་རྗེ་གུར་དུ་ཡང།།རྟག་ཏུ་གཙུག་ཏོར་བཅིང་པར་བྱ།།རྟག་ཏུ་སྦྱིན་སྲེག་དགང་བར་བྱ།།རྟག་ཏུ་དཀྱིལ་འཁོར་བྲི་བར་བྱ།།རྟག་ཏུ་སངས་རྒྱས་རབ་གནས་བྱ།།གྲུབ་པར་གྱུར་པ་དེའི་མོད་ལ།།རབ་ཏུ་གནས་བ་མཆོག་ཏུ་འགྱུར།།མི་བདག་དབང་ཕྱུག་འཁོར་ལོས་སྒྱུར།།ཐོབ་པ་འདི་ལ་ཐེ་ཚོམ་མེད།།འདི་ལ་གཟའ་དང་རྒྱུ་སྐར་མེད།།བགེགས་དང་ལོག་འདྲེན་དགག་ཀྱང་མེད།།གང་ཞིག་ཡིད་ལ་ཅི་འདོད་པ།།སྐྱེ་ཤིང་སྐྱེ་བར་གྲུབ་པར་འགྱུར།།བསྲུང་དང་དབང་བསྐུར་གཏོར་མ་བཟླས་དང་དབྱེ་བ་དང།།ཕྱིར་བཟློག་པ་དང་དཀྱིལ་འཁོར་དང་ནི་སྒྲུབ་ཐབས་དང།།བཙན་ཐགས་སྦྱོར་པ་དང་ནི་གཤེགས་སུ་གསོལ་བ་རྣམས།།སངས་རྒྱས་རྣམས་ཀྱིས་དེ་ཉིད་བཅུ་ཞེས་རབ་ཏུ་གསུངས།།སློབ་དཔོན་དེ་ཉིད་འདི་དག་རིག།།དཀྱིལ་འཁོར་འཁོར་ལོའི་རྣལ་འབྱོར་ལྡན།།སྔགས་དང་ཕྱག་རྒྱའི་ཆོ་ག་ཤེས།། རབ་ཏུ་གནས་པ་བྱ་བར་འོས།།དེ་ནས་ཁྲུས་དང་གཙང་སྒྲའི་བདག།རབ་ཏུ་གནས་པ་བྱེད་བརྩོན་པའི།།སློབ་མས་མཎྜལ་མེ་ཏོག་བཅས།།ཐལ་མོས་བླ་མར་གསོལ་བ་གདབ།།བདག་ནི་གཞན་རྣམས་ཐམས་ཅད་ཀུན།།རབ་ཏུ་བསྒྲལ་བར་འདོད་བ་ཡིས།།བགྱིས་པ་དང་ནི་བྲིས་པ་ཡི།།སྐུ་གཟུགས་རས་རིས་གླེགས་པ་མ་དག།ཇི་ལྟར་ནུས་དང་རྗེས་མཐུན་པས།།འདི་དག་རབ་གནས་བགྱི་བར་འཚལ།།དགྱེས་པའི་ཐུགས་ནི་ཀུན་བསྐྱེད་ནས།།བདག་གི་རབ་གནས་མཛད་དུ་གསོལ།།དེ་ལྟར་དོན་དུ་གཉེར་ནས་ནི།།ཤེས་རབ་ཕ་རོལ་ཕྱིན་ལེགས་པ་ལྟས།། བདག་གིས་དད་པས་ཤེས་རབ་ཀྱི།།ཕ་རོལ་ཕྱིན་པ་འབུམ་པ་བྲིས།།གང་ཡང་དགེ་ལ་རབ་འབད་པས།།སྲུང་བ་ལྔ་ལ་སོགས་པ་བྲིས།།འབུམ་བུ་གླེང་པའི་ཆོ་ག་བཞིན།།རས་རིས་འབད་པས་བྲིས་བྱས་ཤིང།།རྒྱལ་པའི་བཞུགས་གནས་མཆོག་གྱུར་པ།།གཙུག་ལག་ཁང་ནི་
༄།།ཡོངས་རྫོགས་བགྱིས།།རྒྱལ་པའི་སྐུ་གདུང་དག་གི་ནི།།མཆོད་རྟེན་བདག་གིས་ལེགས་པར་བསྒྲུབས།།སངས་རྒྱས་གནས་ཀྱི་ཚུལ་དུ་ནི།།དྲི་ཡི་གཙང་ཁང་འབད་པས་བགྱིས།།ཁྲོན་པ་ཀུན་དགའ་ར་བ་དང།།བྱུག་པའི་སྐུ་གཟུགས་ལ་སོགས་དང།། སངས་རྒྱས་ཀྱིས་ནི་མང་གསུངས་པའི།།ལུགས་མ་སོགས་ལ་རབ་ཏུ་འབད།།སེམས་ཅན་རྣམས་ནི་ཚིམ་བྱེད་པའི།།རྫིང་བུ་ཡིད་དུ་འོད་བ་བགྱིས།།སེམས་ཅན་ཐམས་ནི་བདེ་བྱེད་པའི།།ཛཾ་བྷཱ་ལི་ནི་ཡོངས་རྫོགས་བགྱིས།།དར་བའི་བློ་དན་སློབ་མ་ཡི།།དང་པོར་གུས་པས་ལན་གསུམ་གསོལ།།སློབ་མ་དག་པར་ཤེས་ནས་ནི།།སྟེགས་བུ་ཡང་དག་བརྩམ་བར་བྱ།།གྲུབ་བཞི་པ་ལ་ཁྲུ་བཞི་པ།།དཔངས་ཀྱི་ཚད་ནི་ཁྲུ་གཉིས་པ།།ཆུ་ཤིང་ཀ་བ་སོགས་ལྡན་པ།།ཉམས་དགའ་ཆོ་ག་བཞིན་བྱས་ནས།།དེར་ནི་སྟན་འཇམ་བདེ་བ་ལ།།བློ་བཟང་རྡོ་རྗེ་དྲིལ་བུ་འཛིན།། གཙུག་ཏོར་བཅིངས་ཤིང་ལུས་ཆས་བཟང།།ཆོ་ག་བཞིན་དུ་གཏོར་མ་སྦྱིན།།དབང་པོ་རྡོ་རྗེ་ཅན་ནི་འབྱུང་པོའི་ཚོགས་དང་བཅས།།གཏོར་མ་ཕུལ་ཏུ་བྱུང་པ་འདི་བཞེས་ཤིག།མེ་དང་གཤིན་རྗེ་བདེན་བྲལ་འབྱུང་པོའི་བག།ཆུ་བདག་རླུང་དང་ནོར་གྱི་བདག་པོ་དང།།དབང་ལྡན་ལྷ་སྟེ་འབྱུང་པོའི་བདག་པོ་དང།།སྟེང་གི་ཉི་ཟླ་ཚངས་པ་ཆེན་པོ་དང།།ལྷ་རྣམས་ཀུན་དང་གང་དག་ས་སྟེང་གླུ།།རི་ཡི་ལྷ་དང་གཙང་པའི་ཚོགས་བཅས་ལ།།སོ་སོ་སོ་སོར་ཕུལ་པ་འདི་བཞེས་ལ།།རང་རང་ཕྱོགས་སུ་ལེགས་པར་བཞུགས་ནས་ཀྱང།།རང་གི་བུ་སྨད་མཛའ་བཤེས་གཉེན་འདུན་བཅས།།ནང་མི་དམག་དང་དཔུང་བཅས་ཐབས་ཅིག་ཏུ།།གཏོར་མ་མེ་ཏོག་བདུག་པ་ཕུལ་བ་འདི།།དགྱེས་པར་གསོལ་ཞིང་བསྣམས་ཏེ་བཞེས་ནས་ཀྱང།།བདག་གི་ལས་འདི་འབྲས་བུ་མཆིས་པར་མཛོད།།རབ་གནས་རྩ་བ་བཀྲ་ཤིས་དང།།དག་པའི་ཆུ་ཡི་ཁྲུས་ཉིད་དེ།།བུམ་པ་ལྷག་པར་གནས་པ་ནི།།མཚན་ཉིད་ལྡན་པ་ཉིད་དུ་བཤད།།དེ་དག་གྲངས་ནི་བཅུ་དགུ་རུ།།སྔོན་གྱི་སློབ་དཔོན་རྣམས་ཀྱིས་བཤད།།དེ་དག་ཉིད་དང་མཉམ་པ་ཤད་པ།།ལས་ཀུན་ཕྱེད་དང་ཉི་ཤུའོ།།ཡང་ན་ཇི་ལྟར་འབྱོར་པ་དང།།མཐུན་པར་བཅུ་འམ་ལྔ་འམ་གཅིག།།བུམ་པ་རྣམས་ཀྱི་ནང་
ན་ནི།།རྣམ་པར་རྒྱལ་པའི་མཚན་ཉིད་ལྡན།།སོར་མོ་བདུན་གྱི་ཚད་ཀྱིས་ནི།།མགུལ་བ་མཐོ་ཞིང་རྣམ་པར་མཛེས།།མཆུ་འཕྱང་བ་ནི་སོར་གཉིས་སོ།།ལྟོ་ལྡིར་མཐོ་ནི་ལྔ་པ་ཅན།།གལ་ཏེ་ཚད་འདིས་དམན་གྱུར་ན།།སྦྱིན་བདག་ལ་ནི་ཤིས་པ་མིན།།བཾ་གྱི་ཡི་གེ་ལས་བཏུང་པའི།།རིན་ཆེན་འབྱུང་གནས་ཆེར་འབར་བའོ།།གཞན་ལ་ངེས་པ་ཡོད་མིན་ཏེ།།མེད་ན་ཇི་ལྟར་མཛེས་པའོ།།འབྲུལ་དང་རིན་ཆེན་སྨན་སྙིང་པོ།།རིགས་ཀྱི་མཚན་མས་རྣམ་པར་མཛེས།།ནས་དང་གྲོ་དང་སོ་བ་མཆོག།།ཏིལ་དང་སྲང་མར་མངོན་བརྗོད་པའོ།།མུ་ཏིག་དངུལ་དང་གསེར་ཞེས་བྱ།། མྱ་མེན་དང་ནི་བྱེ་རུ་རྣམས།།ཀཎྜ་ཀ་རི་བྲྀ་ཧ་སྟི།།དེ་བཞིན་ས་ཧ་དེ་བ་དང།།གཞན་གྱིས་མི་ཐུབ་དཀར་པོ་དང།།ལྔ་བ་དབྱུག་པའི་ཨུཏྤལ།།རྡོ་རྗེ་སེམས་དཔའི་མཚན་མ་ནི།།སྣ་ཚོགས་རྡོ་རྗེར་རབ་ཏུ་བསྒྲགས།།བློ་དང་ལྡན་པས་ཁ་དོག་ལྔ།།ཡང་དག་ལྡན་པར་ཤེས་པར་བྱ།། མི་བསྐྱོད་པ་ཡི་རྡོ་རྗེ་ནི།།ནག་པོ་རྩེ་མོ་ལྔ་དང་ལྡན།།འཁོར་ལོ་དཀར་པོ་རྩི་བས་བརྒྱད་པ།།རྣམ་པར་སྣང་མཛད་མཚན་མའོ།།རིན་ཆེན་འབྱུང་ལྡན་མཚན་མ་ནི།།རིན་ཆེན་མགྲད་ཆ་དགུ་པ།།འོད་དཔག་མེད་ཀྱི་མཚན་མ་ནི།།འདམ་སྐྱེས་དམར་པོ་ཡང་དག་འབྱུང།།དེ་བཞིན་དོན་ཡོད་རལ་གྲི་ནི།།ཁ་དོག་སྔོ་བསངས་འོད་ཟེར་བཅས།།སྤྱན་མ་ཡི་ནི་སྤྱན་ཟུར་དག།།མདོག་སྔོན་མིག་འབྲས་བཟང་པོ་ཅན།།མཱ་མ་ཀཱི་ནི་རྡོ་རྗེ་སྔོ།།དཀར་མོའི་འདམ་སྐྱེས་དམར་པོའོ།།གསེར་གྱི་ཨུཏྤལའི་མཚན་མ།།སྒྲོལ་མའི་ཡིན་པར་རབ་ཏུ་བསྒྲགས།།དེ་བཞིན་གཟུགས་ཀྱི་རྡོ་རྗེ་མའི།།མཚན་མ་མེ་ལོང་དྲི་མེད་དཀར།།རབ་མཛེས་པི་ཝང་སྔོན་པོ་ནི།།དེ་བཞིན་སྒྲ་ཡི་རྡོ་རྗེ་མ།།དེ་བཞིན་དྲི་ཡི་རྡོ་རྗེ་མའི།།བཅོམ་གསེར་གྱི་འོད་ཅན་དུང།།རོ་ཡི་རྡོ་རྗེ་མའི་མཚན་མ།།བཅུད་ཀྱི་སྣོད་དམར་པོའོ།།དེ་བཞིན་རེག་བྱ་རྡོ་རྗེ་མའི།མཚན་མ་ཁ་དོག་གིས་བརྒྱན་གོས།།ཆོས་ཀྱི་དབྱིངས་མའི་མཚན་མིན།།དེ་བཞིན་མདོག་དཀར་གྲུབ་གསུམ་པའོ།།གཤིན་རྗེའི་དགྲ་ཡི་མཚན་མ་ནི།།རྡོ་རྗེ་ཐོ་བ་མདོག་ནག་པོ།།ཤེས་རབ་མཐར་བྱེད་ཀྱི་མཚན་མ།རྡོ་རྗེས་མཚན་པའི་དབྱུག་པ་དཀར།།པདྨ་མཐར་བྱེད་ཀྱི་པདྨ།།མདོག་དམར་དུ་ནི་རབ་ཏུ་བསྒྲགས།། 
༄།།བགེགས་ཀྱི་དགྲ་ཡི་རྡོ་རྗེ་ནི།།ཁ་གདེངས་ཡང་དག་བསྟན་ཇི་བཞིན།།སྣ་ཚོགས་ཅུ་སྐྱེས་ཟླ་དཀྱིལ་ལ།།གཙོ་བོའི་མཚན་མ་བྲི་བར་བྱ།།ཤར་སོགས་ཕྱོགས་སུ་གནས་པའི་འདབ་མ་དམར་འོད་ཅན།།རླུང་དང་མེ་ཡི་འདབ་མ་སེར་པོའི་ངོ་བོ་སྟེ།།ཡི་དགས་བདག་དང་དབང་ལྡན་ཕྱོགས་ཀྱི་ཆུ་སྐྱེས་མདོག།དཱུར་བ་དང་ནི་སྔོ་བསངས་སྣ་ཚོགས་པདྨའོ།།རྣམ་སྣང་མཛད་དང་ལྷ་མོ་བཅུའི།།དཀྱིལ་འཁོར་སྔར་བཞིན་སྤྲོ་བར་བྱ།།གཞན་ནི་ཇི་ལྟར་རིགས་པ་བཞིན།།གཏུམ་འོད་དཀྱིལ་འཁོར་ལ་བྲི་བྱ།།ལྔ་ཡི་ཕྱོགས་ལ་མཚན་མ་བཞི།།ངོས་སུ་བདག་པོའི་གདོད་ལ་བྲི།།སྤྱན་མ་ལ་སོགས་ལྷ་མོ་བཞི།།མཚན་མ་བུམ་པ་གཅིག་ལ་བྲི།།གཟུགས་ཀྱི་རྡོ་རྗེ་མ་སོགས་ཀྱི།།མཚན་མ་དྲུག་ནི་གཅིག་ལའོ།།ཁྲོ་བོ་གསུམ་གྱི་མཚན་མ་ནི།།གཅིག་ལའོ་གཅིག་ནི་དེ་བཞིན་གཅིག།།བཅུ་ཡི་ཕྱོགས་ལ་ལྷ་མོ་བཞིའི།། མཚན་མ་དེ་བཞིན་རེ་རེ་དང།།ཁྲོ་བོ་རྣམས་ཀྱི་སོ་སོ་སྟེ།ལྷག་མ་སྔ་མ་བཞིན་དུ་བྲི།།དཀར་པོ་དྲི་ཡི་ཆུ་ཡིས་གང།།མགྲིན་པ་དཀར་སེར་གོས་དང་ལྡན།། མྲའི་ལྕུག་མས་མཛེས་པ་ནི།།དཀྱིལ་འཁོར་དུ་ནི་གཞག་པར་བྱ།།དེ་ནས་དཀྱིལ་འཁོར་འཁོར་ལོ་ནི། བསམས་བྱས་ནམ་མཁའི་དཀྱིལ་འཁོར་དུ།།ཞུ་བའི་རྣམ་པར་ཡང་གྱུར་པ།།རྣམ་རྒྱལ་སོགས་ལ་རབ་ཏུ་གཞུག།ཐོད་པའི་སྟེང་དུ་ཕྲེང་པའི་རྩེར།།རྡོ་རྗེ་བཏགས་པ་དེར་བཞག་ནས།།དེ་ནས་སྔགས་པས་མཚན་མ་རྣམས།།བདག་པོའི་སྔགས་བརྒྱ་རྩ་བརྒྱད་བཟླ།།ོཾ་ཨཱཿ ་བཛྲ་སྟྭ་ཧཱུཾ།རྡོ་རྗེ་སེམས་པའིའོ།།ོཾ་ཨཱཿ ་བཛྲ་དྷྲྀ་ཀ་ཧཱུཾ།མི་བསྐྱོད་པའིའོ།།ོཾ་ཨཱཿ ་ཛི་ན་ཛིཀ་ཧཱུཾ།རྣམ་པར་སྣང་མཛད་ཀྱིའོ།།ོཾ་ཨཱཿ རཏྣ་དྷྲྀ་ཀ་ཧཱུཾ།རིན་ཆེན་འབྱུང་ལྡན་གྱིའོ།།ོཾ་ཨཱཿ ་ཨཱ་རོ་ལྀ་ཀ་ཧཱུཾ།འོད་དཔག་མེད་ཀྱིའོ།།ོཾ་ཨཱཿ པྲཛྙཱ་དྷྲྀ་ཀ་ཧཱུཾ།དོན་ཡོད་གྲུབ་པའིའོ།། ཨོཾ་ཨཱཿ ་མོ་ཧ་ར་ཏི་ཧཱུཾ་སྤྱན་མའིའོ།།ོཾ་ཨཱཿ ་དྭེ་ཥ་ར་ཏི་ཧཱུཾ།།མཱ་མ་ཀཱིའིའོ།།ོཾ་ཨཱཿ རཱ་ག་ར་ཏི་ཧཱུཾ།།དཀར་མོའིའོ།།ོཾ་ཨཱཿ བཛྲ་ར་ཏི་ཧཱུཾ།།སྒྲོལ་མའིའོ།།ོཾ་ཨཱཿ རཱུ་པ་བཛྲཱ་ཧཱུཾ།ོཾ་ཨཱཿ ཤཔྡ་བཛྲཱ་ཧཱུཾ།།ོཾ་ཨཱཿ གནྡྷ་བཛྲཱ་ཧཱུཾ།ོཾ་ཨཱཿ ར་ས་བཛྲཱ་ཧཱུཾ།ོཾ་ཨཱཿ ་སྤཪྴ་བཛྲཱ་ཧཱུཾ།ོཾ་ཨཱཿ ་
དྷརྨ་བཛྲཱ་ཧཱུཾ།།ོཾ་ཨཱཿ ་ཡ་མཱནྟ་ཀྲྀ་ཏ་ཧཱུཾ།ོཾ་ཨཱཿ ་པྲྫྙཱ་ཀྲྀ་ཧཱུཾ།།ོཾ་ཨཱ།པདྨྟ་ནྟ་ཀྲི་ཏ་ཧཱུཾ།།ོཾ་ཨཱཿ ་བིགྷྣཱ་ནྟ་ཀྲྀ་ཏ་ཧཱུཾ།།ལས་ཐམས་ཅད་པའི་བུམ་པ་ནི།།རྡོ་རྗེ་སེམས་དཔའི་མཚན་མས་མཚན།།ཡང་ན་བདུད་རྩི་འཁྱིལ་པ་ཡི།།མཚན་མས་མཚན་ལ་དེ་ཉིད་ཀྱི།།སྔགས་ཀྱིས་ལྷག་པར་གནས་པར་བྱ།།བསྟོད་པ་ལྡན་ནི་སྔོན་འགྲོ་བའི།།མཆོད་པ་ཀུན་གྱིས་ཡང་དག་མཆོད།།མི་བསྐྱོད་རྡོ་རྗེ་ཡེ་ཤེས་ཆེ།།རྡོ་རྗེ་དབྱིངས་ནི་མཁས་པ་ཆེན།།རྡོ་རྗེ་གསུམ་མཆོག་དཀྱིལ་འཁོར་གསུམ།།རྡོ་རྗེ་དབྱངས་ཁྱོད་ལ་ཕྱག་འཚལ།།རྣམ་པར་སྣང་མཛད་དག་པ་ཆེ།།རྡོ་རྗེ་ཞི་བ་དགའ་ཆེན་པོ།།རང་བཞིན་གྱིས་ནི་འོད་གསལ་ཆོས།།རྡོ་རྗེ་དབྱངས་ཁྱོད་ལ་ཕྱག་འཚལ།།རིན་ཆེན་རྒྱལ་པོ་རབ་ཏུ་ཟབ།།རྡོར་ཇེ་ནམ་མཁའ་དྲི་མ་མེད།།རང་བཞིན་དག་པ་གོས་པ་མེད།།གསང་བའི་དབྱངས་ཁྱོད་ལ་ཕྱག་འཚལ།།རྡོ་རྗེ་དཔག་མེད་རྒྱལ་པོ་ཆེ།མི་རྟོག་ནམ་མཁའ་རྡོ་རྗེ་འཛིན།།རྡོ་རྗེ་དཔག་མེད་རྒྱལ་པོ་ཆེ།།རྡོ་རྗེ་དབྱངས་ཁྱོད་ལ་ཕྱག་འཚལ།།དོན་ཡོད་རྡོ་རྗེ་རྫོགས་སངས་རྒྱས།།བསམ་པ་ཐམས་ཅད་རྫོགས་མཛད་པ།།རང་བཞིན་དག་པ་ལས་བྱུང་པ།།རྡོ་རྗེ་སེམས་དཔའ་ཁྱོད་ཕྱག་འཚལ།།བྱ་བ་རྩོམ་པ་ཐམས་ཅད་ལ།།བློ་བཟང་རྡོ་རྗེ་དྲིལ་བུ་འཛིན།།བགེགས་ཀུན་ཉེ་བར་ཞི་ཆེད་དུ་།དང་པོ་ཐ་མར་གཏོར་མ་སྦྱིན།།དེ་ནས་ལག་པ་གཡས་བརྐྱང་ལ།ཉི་མར་ཧཱུཾ་ཡིག་རྣམ་པར་བསྒོམ།།ོཾ་མ་ཧཱ་བཛྲ་ཧཱུཾ་སཝཱ་ཧཱ།།ཅིག་ཤོས་ལ་ཡང་ཟླ་བར་ནི།། ཡིག་རྣམ་པར་བསྒོམ་པར་བྱ།།ོཾ་ཨཱཿ ་བཛྲ་གྷཎྚེ་ཨཱཿ ་སཝཱ་ཧཱ།ཞེས་པས་བྱིན་བརླབས་གཏོར་མ་སྦྱིན།།ཡི་གེ་བརྒྱ་བ་ལན་བདུན་བཟླ།།དེ་ལ་འདི་ནི་ཡི་གེ་བརྒྱ་པའི་སྔགས་སོ།།ོཾ་བཛྲ་སྟྭ་ས་མ་ཡ་ན་ནུ་པཱ་ལ་ཡ།།བཛྲ་ས་ཏྭ་ཏྭེ་ནོ་བ་ཏིཥྚྷ།དྲྀ་ཌྷོ་མེ་བྷ་བ།།སུ་པོ་ཥྜྱོ་མེ་བྷ་ག་ཨ་ནུ་རཀྟོ་མེ་བྷ་བ།།སརྦྦ་སིདྡྷིམྨེ་པྲ་ཡཙྪ།སརྦྦ་ཀརྨྨ་སུ་ཙ་མེ་ཚིཏྟཾ་ཤྲི་ཡཿ ་ཀུ་རུ་ཧཱུཾ་ཧ་ཧ་ཧ་ཧ་ཧོཿ ་བྷ་ག་བཱན་སརྦྦ་ཏ་ཐཱ་ག་ཏ་བཛྲ་མཱ་མེ་མུཉྪྯ་བཛྲཱི་བྷ་བ།།མ་ཧཱ་ས་མ་ཡ་ས་ཏྭ་ཨཿ །དེ་ལྟར་བྱས་ནས་ཉེ་བར་བསྡུ་བར་བྱའོ།།བུམ་པ་ལྷག་པར་གནས་པའི་ཆོ་གའོ།།།།སྐུ་གཟུགས་ལ་
༄།།སོགས་མཚན་ཉིད་བཟང།།མཚན་མོ་ལྷག་པར་གནས་པར་བྱ།།དེ་ནས་ཤར་དུ་ཞལ་ཕྱོགས་པའི།།ཡང་ན་གཞན་དུ་ཕྱོགས་ཏེ་གཞག།རྡོ་རྗེ་ཁུ་ཚུར་ཡུངས་ཀར་བཅས།།གཡས་དང་གཡོན་པའི་སྦྱོར་པ་ཡིས།།ལན་གསུམ་ངེས་པར་བསྐོར་བྱ་ཞིང།། དེ་ནས་མེ་དང་ཆུ་ལ་དོར།།ོཾ་སརྦ་པཱ་པཾ་ད་ཧ་ན་བཛྲཱ་ཡ་སཝཱ་ཧཱ།སྦྱང་བའི་སྔགས་སོ།།གསེར་སྣོད་ལ་སོགས་རྣམས་དང་ནི།།གོས་གཞན་ཀདྡྐ་ཎཱ་སོགས་དང།།ཤཱི་ཏ་ལི་ཀཱ་ལ་སོགས་དང།།ཁམ་ཕོར་སོགས་ཀྱིས་ངེས་པར་བྱ།།མཆོད་ཡོན་ལ་སོགས་བསང་གཏོར་བར།། སྣོད་ནི་མནྗིའི་སྟེང་དུའོ།།ཟངས་ཀྱི་སྣོད་ནི་ཤིན་ཏུ་ཡང།།ལས་ཀུན་པ་ལ་རབ་ཏུ་ཤིས།།ོཾ་པྲ་བ་ར་སཏྐཱ་རཱརྒྷུ་མྤྲ་ཏཱིཚྪ་སཝཱ་ཧཱ།ལག་པ་དག་ཁ་སྦྱར་པས་དུང་གི་མཆོད་ཡོན་ནོ།།ོཾ་པྲ་བར་སྟྐྡ་རཱ་པཱ་དྱཾ་པྲ་ཏཱིཚྪ་སཝཱ་ཧཱ།།ཞེས་པས་མཐེ་བོང་མཛུབ་མོ་དང་བཅས་པ་དག་གིས་མེ་ཏོག་གཅིག་བླངས་ནས་འགྱིད་བ་དང་བཅས་པས་མཐེ་ཆུང་དང་མཐེ་བོང་དག་བཀྲོལ་བས་ཞབས་པ་སིལ་ལོ།།ོཾ་པྲ་བ་ར་ས་དཀར་རཱ་ཙ་མ་ནི་པྲ་ཏཱིཙྪ་སཝཱ་ཧཱ།།མཛུབ་མོ་དང་མཐེ་བོང་དག་གིས་ཆུ་བླངས་ཏེ་དབུལ་བར་བྱའོ།།ོཾ་པྲ་བ་ར་སྡྐཱར་པྲོཀྵ་ཎཾཔྲ་ཏཱི་ཚཚ་སཝཱ་ཧཱ།།ལག་པས་ཀུ་ཤའི་ཆུན་པོས་བསང་གཏོར་རོ།།མཆོད་ཡོན་ལ་སོགས་པ་འདི་ཐམས་ཅད་རྣམ་པ་གསུམ་དུ་བྱའོ།།བགེགས་དགྲའི་སྔགས་ཀྱི་སྦྱོར་ལྡན་པའི།།བ་བྱུང་ལྔ་དང་བདུད་རྩི་ལྔ།།དཱུར་བའི་པིར་ལ་སོགས་པ་ཡིས།།མི་བསྐོར་བ་ནི་བཀྲུ་བར་བྱ།།བ་ལང་ལྕི་བ་ཆུ་དང་ནི།།མར་དང་ཞོ་དང་འོ་མར་བཅས།། ལྷ་ཡི་ཁྲུས་ནི་སྒྲུབ་པ་ལ།།བ་བྱུང་ལྔ་རུ་ཤེས་པར་བྱ།།ལྕི་བ་དང་ནི་ཆུ་བོར་ནས།།འོ་མ་ཞོ་དང་མར་ལྡན་པ།།ཀ་ར་སྦྲང་རྩིར་བཅས་པ་ནི།།བདུད་རྩི་ལྔ་ཞེས་འདིར་བརྗོད་བྱ།།ུ་དུམྦཱ་ར་ཤི་རཱི་ཥ།། ཤཝདྠ་དང་བརྐ་ཏི།པ་ཏ་རྣམས་ནི་མདངས་འགུགས་ཕྱིར།།དེ་དག་ཤིད་ཤུན་ལྔ་ཞེས་བྱ།།དེ་ནས་བློ་དང་ལྡན་པ་ཡིས།།དྲི་བཟང་ཏིལ་མར་སྔགས་ཀྱིས་སོ།།ོཾ་སརྦ་ཏ་ཐཱ་ག་ཏ་ཀཱ་ཡ་བི་ཤོ་དྷ་ནེ་སཝཱ་ཧཱ།།ཤིང་ཤུན་ལྔ་དང་དྲི་ཡིས་ཀྱང།།དེ་བཞིན་བྱུགས་ཤིང་ངེས་པར་བཀྲུ།།ཙནྡན་གཉིས་དང་གྲནྠི་ལཱ།།དེ་བཞིན་ཁ་ཆེ་ཨ་ཀ་རུ།།དྲི་ལྔ་ཞེས་ནི་རབ་བརྗོད་དེ།། 
ལྷ་ཡི་ཁྲུས་ལ་བརྟེན་པ་ཡིས།།རྒྱལ་པོ་དབང་བསྐུར་ཚུལ་དུ་ནི།།ཀླུ་དང་གར་དང་དགའ་སྟོན་ཆེ།།བློ་ལྡན་སྤྱན་སོགས་ཕྱག་བཟུང་པའི།།བུམ་པ་རྣམས་ཀྱིས་སྐུ་ཁྲུས་གསོལ།།དང་པོར་རྣམ་རྒྱལ་བུམ་པས་ཏེ།།དེ་ནས་རྣམ་སྣང་མཛད་སོགས་ཀྱིས།།སྤྱན་མ་སོགས་ཀྱིས་དེ་མ་ཐག།གཤིན་རྗེའི་གཤེད་སོགས་བུམ་པ་ཡིས།།སྔགས་པས་ཚིགས་བཅད་འདོན་ཞིང་བྱ།།དྲི་ལྟར་བལྟམས་པ་ཙམ་གྱིས་ནི།།དེ་བཞིན་གཤེགས་ཀུན་ཁྲུས་གསོལ་ལྟར།།ལྷ་ཡི་ཆུ་ནི་དག་པ་ཡིས།།དེ་བཞིན་བདག་གིས་སྐུ་ཁྲུས་གསོལ།།ོཾ་སརྦ་ཏ་ཐཱ་ག་ཏཱ་བྷི་ཥེ་ཀ་ས་མ་ཡ་ཤྲི་ཡེ་ཧཱུཾ།།རི་མོར་བྲིས་པ་ལ་སོགས་པ།།ཐམས་ཅད་མེ་ལོང་ལ་ཆུས་བཀྲུ།།རྫས་ལ་སོགས་པའི་རང་བཞིན་གྱིས།།རྫིང་བུ་དང་ནི་གཙུག་ལག་ཁང།།ཛཾ་གྷ་ལི་དང་དྲི་གཙང་ཁང།།ལ་སོགས་མེ་ལོང་ངོས་ལ་བཀྲུ།།རས་རིས་ལ་ནི་ཆུ་མེད་པའི།།གུར་གུམ་བྱུགས་ཤིང་པཉྩ་ར།།མདངས་གསལ་ཤིས་ཤིང་བཀྲ་བ་ཡི།།གོས་སར་གྱིས་ནི་ཡང་དག་དཀྲི།།ོཾ་བཛྲ་བཱ་ས་སེ་སཝཱ་ཧཱ།།ོཾ་བཛྲཱ་བྷ་ར་ཎ་བྷཱུ་ཥ་ཎWེ་སཝཱ་ཧཱ།ཆུ་སྐྱེས་དེ་བཞིན་ཐང་ལས་སྐྱེས།།མེ་ཏོག་དམ་པ་འདི་དག་ནི།།བདག་གིས་དང་པས་དབུལ་ལགས་ཀྱི།།ཅི་བདེ་བར་ནི་བཞེས་སུ་གསོལ།།ོཾ་ཨཱཿ ་བཛྲ་པུཥེ་ཧཱུཾ།ལྷན་སྐྱེས་དེ་བཞིན་སྦྱར་ལས་བྱུང།།བདུག་སྤོས་དམ་པ་འདི་དག་ནི།།བདག་གིས་དད་པས་འབུལ་ལགས་ཀྱི།།བཞེས་ནས་བདག་ལ་དགྱེས་པར་མཛོད།།ོཾ་ཨཱཿ ་བཛྲ་དྷུ་བེ་ཧུཾ།ལྷན་ཅིག་སྐྱེས་དང་སྦྱར་ལས་བྱུང།།ཤངས་ནི་ཚིམ་བྱེད་དྲི་འདི་དག།།ཆོག་ཏུ་དད་པས་འབུལ་ལགས་ཀྱི།།ཅི་བདེ་བ་ནི་བཞེས་སུ་གསོལ།།ོཾ་ཨཱཿ ་བཛྲ་གནྡྷེ་ཧཱུཾ།མུན་སེལ་འབྲུ་མར་རྩི་མར་སྐྱེས།།ལྷ་རྫས་འབར་བའི་མར་མའི་འདི།མི་ཤེས་ཐམས་ཅད་རབ་ཞིའི་སླད།།བདག་ཉིད་དད་པས་དབུལ་བར་བགྱི།།ོཾ་ཨཱཿ ་བཛྲ་དཱིབྦྤེ་ཧཱུཾ།།ཁ་དོག་དྲི་དང་རོ་ལྡན་ཞིང།།བཟའ་དད་བཅའ་བར་ཡང་དག་ལྡན།།ཐམས་ཅད་སྦྱར་པའི་ཞལ་ཟས་དག་འབུལ་གྱིས་ཡང་དག་བཞེས་སུ་གསོལ།།ོཾ་ཨཱཿ ་བཛྲ་ནཻ་བི་དྱེ་ཧཱུཾ།།རྫི་དབུ་ཁྲོན་པའི་མཐིལ་སོན་སྐྱེས།།སེམས་ཅན་ཐམས་
༄།།ཅད་ཚིམ་པར་བྱེད།།ཀུན་ནས་དག་པའི་ཆབ་འདི་དག།འབུལ་གྱིས་ཡང་དག་བཞེས་སུ་གསོལ།།ནཱ་ག་པརྞིའི་འདབ་ལྡན་ཞིང།།པཱུ་ག་ཛཱ་ཏི་ཡང་དག་ལྡན།།ག་པུར་དང་བཅས་ཚེམས་རྩི་དག།འབུལ་གྱིས་ཡང་དག་བཞེས་སུ་གསོལ།།ོཾ་ཨཱཿ ་བཛྲ་མཱུ་ལེ་ཧཱུཾ།དེ་ལྟར་མཆོད་པ་བྱས་ཏེ།།དེ་ནས་སྔར་ཤད་པའི་མི་བསྐྱོད་རྡོ་རྗེ་ལ་སོགས་པའི་ཚིགས་བཅད་ཀྱིས་བསྟོད་ཅིང།།བཀྲ་ཤིས་གང་ཞིག་ལ་སོགས་པའི་ཚིགས་བཅད་རྣམས་ཀྱིས་ཡང་ཡང་བསྟོད་པར་བྱའོ།།ཕུན་སུམ་ཚོགས་པ་མངའ་བ་གསེར་གྱི་རི་བོ་འདྲ།།འཇིག་རྟེན་གསུམ་གྱི་མགོན་པོ་དྲི་ག་གསུམ་སྤངས་པ།།སངས་རྒྱས་པདྨ་རྒྱས་པའི་འདབ་འདྲའི་སྤྱན་མངའ་བ།།དེ་ཡིས་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག།འགྲོ་ལ་ཕན་ཕྱིར་དེ་བཞིན་གཤེགས་པ་དགའ་ལྡན་ལྷའི།།གཞལ་མེད་ཁང་གི་སྙིང་པོ་ནས་ནི་འདིར་གཤེགས་པ།།དབང་བཅས་ལྷ་རྣམས་ཀྱིས་ནི་བསྐོར་བའི་བཀྲ་ཤིས་གང།།དེ་ཡིས་དེ་རིང་ཁྱོད་ལ་ཞི་བྱེད་བཀྲ་ཤིས་ཤོག།བཀྲ་ཤིས་གང་ཞིག་ཕན་མཛད་དམ་པ་གཙང་མའི་མཆོག།བསོད་ནམས་བྱ་བྱེད་འཕགས་པའི་སྐྱེ་བོས་མངོན་བསྟོད་པ།།བཅོམ་ལྡན་ཐུབ་པ་ཤཱཀྱ་སེང་གེས་གང་གསུངས་པ།། དེ་ཡིས་ད་རིང་ཁྱོད་ལ་ཞི་བྱེད་བཀྲ་ཤིས་ཤོག།དེ་ཡིས་ཉེ་བར་སྟན་པའི་མཆོག་རབ་མི་གཡོ་བ།།འཇིག་རྟེན་གསུམ་ན་གྲགས་ཤིང་ལྷ་དང་མིས་མཆོད་པ།།ཆོས་ཀྱི་དམ་པ་སྐྱེ་དགུ་རྣམས་ལ་ཞེ་བྱེད་པ།།འདི་ནི་འཇིག་རྟེན་དགེ་བའི་བཀྲ་ཤིས་གཉིས་པ་ཡིན།།དགེ་འདུན་དམ་པ་ཆོས་ལྡན་ཐོས་པའི་བཀྲ་ཤིས་ཕྱུག།མི་དང་ལྷ་དང་ལྷ་མ་ཡིན་གྱིས་མཆོད་པའི་ངས།།ཚོགས་ཀྱི་མཆོག་རབ་ངོ་ཚ་ཤེས་དང་དཔལ་གྱི་གཞི།།འདི་ནི་འཇིག་རྟེན་དགེ་བའི་བཀྲ་ཤིས་གསུམ་པ་ཡིན།།དེ་ནས་རང་གི་སྙིང་གའི་ས་བོན་གྱི་འོད་ཟེར་གྱི་ཚོགས་ཀྱིས་ནམ་མཁར་དེ་བཞིན་གཤེགས་པ་རི་རབ་ཀྱི་རྡུལ་ཕྲ་རབ་དང་མཉམ་པ་ཐམས་ཅད་སྤྱན་དྲངས་ཏེ་ཇི་ལྟར་རིགས་བར་མེ་ཏོག་ལ་སོགས་པ་རྣམས་དང།གཟུགས་རྡོ་རྗེ་མ་ལ་སོགས་པ་རྣམས་ཀྱིས་བསྟོད་པ་བྱས་ནས་མཁས་པས་བདུད་རྩི་མྱངས་ཏེ།ཞལ་བསིལ་དང་ཏཱམྦུལ་ཕུལ་ནས་ཐལ་མོ་
སྦྱར་བས་ཕྱག་འཚལ་ཏེ་མེ་ཏོག་འཐོར་ཞིང་འདི་སྐང་བརྗོད་དོ།།ོཾ་སརྦ་ཏ་ཐཱ་ག་ཏ་སུ་ལ་ལི་ཏ་བི་ལཱ་ས་ན་མི་ཏཻ་རྣཱ་མཱ་མི་བྷ་ག་བཱནྟཾ་ཤྲཱི་མྙྡུ་བཛྲཱ་དྱཾ་ཛཿ ཧཱུཾ་བཾ་ཧོཿ བྲ་ཏིཙྪེ་མཾ་ཀུ་སུ་མཱཉྫ་ལིནྣཱ་ཐ་ཧོཿ སམ་ཡ་སྟྭཾ་སམ་ཡ་སཏྭ་ཧཾ་ཞེས་སོ།།དེ་ནས་བདུག་སྤོས་ཐོགས་བྱས་ནས།།བུས་མོ་ས་གཞི་ལ་བཀོད་དེ།། འབྱོན་འགྱུར་མགོན་པོ་སྤྱན་འདྲེན་པའི།ཚིག་འདི་ཆེད་དུ་བརྗོད་པར་བྱ།།བཅོམ་ལྡན་འཇམ་པའི་རྡོ་རྗེ་མཆོག།རིག་སྔགས་རྒྱལ་ལ་ཕྱག་འཚལ་ལོ།།མགོན་པོ་ཐུགས་བརྩེའི་བདག་ཉིད་ཅན།།རབ་ཏུ་ངས་བ་བགྱིད་པར་འཚལ།།སེམས་ཅན་བསོད་ནམས་སྤེལ་ཕྱིར་དང།།བྱང་ཆུབ་སེམས་ནི་བསྐྱེད་པའི་ཕྱིར།།བཅོམ་ལྡན་བདག་ནི་དེར་གུས་ལ།།བཀའ་དྲིན་དག་ནི་མཛད་པར་འོས།།ཇི་ལྟར་རྫོགས་པའི་སངས་རྒྱས་ཀུན།།དགའ་ལྡན་དུ་ནི་བཞུགས་བ་ལས།།ལྷ་མོ་སྒྱུ་འཕྲུལ་ལྷུམས་ཞུགས་པ།།དེ་བཞིན་འདིར་ནི་བཞུགས་སུ་གསོལ།། ཁྱིམ་གནས་རྣམས་ཀྱི་དོན་སླད་དང།།བྱང་ཆུབ་སེམས་ནི་འཕེལ་སླད་དུ།།མེ་ཏོག་ལ་སོགས་འདི་བཞེས་ལ།།འདི་རུ་མགོན་པོ་རྟག་བཞུགས་གསོལ།།སངས་རྒྱས་འགྲོ་འཁོར་བྱ་དོན་སྩོལ།།དགྲ་བཅོམ་བྱང་ཆུབ་སེམས་རྣམས་དང།།གང་གཞན་གསང་སྔགས་ལྷ་རྣམས་དང།།ལྷ་དང་འཇིག་རྟེན་སྐྱོང་བ་དང།།འབྱུང་བོ་བྱང་ཆུབ་བསྟན་ངས་དང།།སེམས་ཅན་བསྟན་ལ་མངོན་དགའ་བ།།གང་སུ་སངས་རྒྱས་སྤྱན་མངའ་རྣམས།།བདག་ལ་དགོངས་པར་མཛད་དུ་གསོལ།།བདག་ནི་ཆེ་གེ་རྡོ་རྗེ་ཆེ།།རིག་པའི་རྒྱལ་པོ་འདི་ཡིས་ནི།། ཅི་ནུས་པ་ཡི་ཉེར་སྤྱོད་ཀྱིས།།རབ་ཏུ་ངས་པ་གྱི་བར་འཚལ།།སྐུ་གཟུགས་རབ་ཏུ་ངས་པའི་ཕྱོགས་ལ་ནི།།བསྙེན་པ་ལ་སོགས་བགྱི་བར་འཚལ།།ཞེས་སོ།།བདག་དང་སློབ་མར་བཅས་པ་ལ།།རྗེས་སུ་བརྩེ་བ་ཉེར་བཟུང་ནས།།དམ་ཚིག་དང་བཅས་ཐམས་ཅད་ནི།། ཉེ་བར་གནས་པར་མཛད་པར་འོངས།།ཞེས་སོ།།ལུགས་མ་ལ་སོགས་པའི་སྐུ་གཟུགས་ལ་དང་པོར་གསོལ་བ་གདབ་པ་གསུམ་བྱས་ནས་སྒྲུབ་པ་ཆེན་པོའི་མཐར།ལུགས་མ་ལ་སོགས་པ་སྐད་ཅིག་གིས་སམ།ཁང་པ་བརྩེགས་པ་ལ་སོགས་པའི་དབུས་སུ་བཞུགས་
༄།།པའི་དཀྱིལ་འཁོར་བའི་བདག་ཉིད་འཆད་པར་འགྱུར་བའི་རིམ་པས་མིག་ལ་སོགས་པ་བྱིན་གྱིས་བརླབས་ཏེ་དམ་ཚིག་སེམས་དཔའ་རྣམ་པར་བསམས་ཏེ་དེའི་ཐུགས་ཀའི་སྔགས་ཀྱིས་སྔར་བཤད་པའི་དེ་བཞིན་གཤེགས་པ་འཇམ་པའི་རྡོ་རྗེ་ལ་སོགས་པའི་དཀྱིལ་འཁོར་གྱི་འཁོར་ལོའི་རྣམ་པ་ཡོངས་སུ་གྱུར་པའི་ཡེ་ཤེས་སེམས་དཔའི་རང་བཞིན་རྣམས་ཛཿ ་ཧཱུཾ་བཾ་ཧོཿ ་ཞེས་པས་གཤིན་རྗེས་མཐར་བྱེད་དང་ཤེས་རབ་མཐར་བྱེད་དང་པདྨ་མཐར་བྱེད་དང་བགེགས་མཐར་བྱེད་རྣམས་ཀྱིས་དགུག་པ་དང་གཞུག་པ་དང་བཅིང་བ་དང་དབང་དུ་བྱའོ།གླེགས་བམ་དང་རིག་སྔགས་དང་བཟླས་པའི་ཕྲེང་བ་རྣམས་ལ་ནི་གསུང་རྡོ་རྗེ་ཡེ་གེའི་རྣམ་པ་ཡོངས་སུ་གྱུར་པའི་སེམས་དཔའ་གཞུག་གོ།།གཙུག་ལག་ཁང་ལ་སོགས་པ་ལ་ནི་རྣམ་པར་མཛད་དེའི་རྣམ་པ་ཡོངས་སུ་གྱུར་པ་བཅུག་སྟེ་མེ་ཏོག་ལ་སོགས་པས་ཡང་དག་པར་མཆོད་དེ་སྔ་མ་བཞིན་དུ་ཡི་གེ་བརྒྱ་པ་ཡོངས་སུ་བཟླས་བར་བྱའོ།།དེ་ནས།ཁྱེད་ཀྱིས་སེམས་ཅན་དོན་ཀུན་མཛད།།རྗེས་སུ་མཐུན་པའི་དངོས་གྲུབ་སྩོལ།།སངས་རྒྱས་ཡུལ་དུ་གཤེགས་ནས་ནི།།སླར་ཡང་འབྱོར་པར་མཛད་དུ་གསོལ།།ོཾ་བཛྲ་མུཿ ་ཞེས་བརྗོད་དེ་ཇི་ལྟར་རིགས་པར་གཤེགས་སུ་གསོལ་བར་བྱའོ་ཞེས་པ་ལྷ་ལྷག་པར་ངས་པ་དང།གཤེགས་སུ་གསོལ་བའི་ཆོ་གའོ།།།།དེ་ནས་ཉི་མ་གཞན་ལ་སྔ་དྲོའི་དུས་སུ་གཤེགས་སུ་གསོལ་བ་མ་གཏོགས་པ་ཇི་སྐད་བཤད་པ་ཐམས་ཅད་བྱའོ།།དེ་ལ་མིག་ལ་སོགས་པ་བྱིན་གྱིས་བརླབ་པ་ནི།།ཟླ་བའི་དཀྱིལ་འཁོར་དབུས་ངས་པའི།།ཀྵིཾ་ཡིག་དཀར་དང་འཁོར་ལོ་སྐྱེས།།ཞལ་དང་སྐུ་མདོག་ཕྱག་མཚན་རྣམས།།རྣམ་པར་སྣང་མཛད་རང་བཞིན་ཅན།།མིག་ལ་ས་ཡི་སྙིང་པོར་བཤད།།རྣ་བ་ལ་ངས་ཕྱག་རྡོ་རྗེ།།ཟླ་བར་ཛི་ཡིག་རྡོ་རྗེ་ངས།།མི་བསྐྱོད་པ་ཡི་གཟུགས་འདྲའོ།།ཟླ་བར་ཁཾ་དང་རིན་ཆེན་སྐྱེས།།ནམ་མཁའི་སྙིང་པོ་སྣ་ཡི་སྣང།།འདི་ཡི་ཞལ་མདོག་མཚན་མ་ནི།།རིན་ཆེན་འབྱུང་ལྡན་འདྲ་བའོ།།སྒྲོལ་མའི་བདག་པོར་ཡང་དག་ངས།།ཏཾ་དང་མཚོ་སྐྱེས་ལས་བྱུང་བ།།འཇིག་རྟེན་དབང་ཕྱུག་ལྕེ་ལ་སྟེ།།ཟླ་སོགས་འོད་དཔག་མེད་བཞིན་ནོ།སྤྱི་
བོར་རི་བོད་མཚན་གཟུགས་གནས།།སྐཾ་སྐྱེས་རལ་གྲི་བཟང་པོ་ལས།།ཞལ་སོགས་དོན་ཡོད་དང་མཚུངས་པའི།།འདྲེན་པ་རྣམ་སེལ་སྤྱི་བོ་ལའོ།།བླ་བར་སཾ་དང་རྡོ་རྗེ་ལས།།རྡོ་རྗེ་འཛིན་པའི་གཟུགས་བརྙན་ཅན།།སྙིང་གར་ཀུན་དུ་བཟང་པོར་བཤད།།བྱང་ཆུབ་སེམས་སུ་རྣམ་པར་བསྒོམ།།སྤྱི་བོའི་ཟླ་བར་ཨོཾ་ལས་བྱུང།།འཁོར་ལོ་རྩིབས་བརྒྱད་ལས་སྐྱེས་པ།།ས་ཡི་སྙིང་པོ་དང་འདྲ་བའི།།སྐུ་ཡི་རྡོ་རྗེ་རྣམ་པར་བསྒོམས།།མགྲིན་པར་ཨ་ཡིག་ལས་པདྨ།།དེར་ནི་ཨ་ཡིག་ལས་སྦྲུལ་པ།།འཇིག་རྟེན་དབང་ཕྱུག་ལྟ་བུ་ཡི།།གསུང་གི་རྡོ་རྗེ་རྣམ་པར་བསམ།།སྙིང་གའི་ཟླ་བར་ཧཱུཾ་ཡིག་ལས།།སྐྱེས་པའི་རྡོ་རྗེའི་དབུས་སུ་ནི།།སྔགས་པས་ཐུགས་ཀྱི་དབང་པོ་བསྒོམ།།ཕྱག་ན་རྡོ་རྗེ་ལྟ་བུ་གཞན།།ཐམས་ཅད་རྡོ་རྗེ་སྐྱིལ་ཀྲུང་ཅན།།ཅོད་པན་རིན་ཆེན་འོད་འཕྲོ་བ།།མགོན་པོ་ཞལ་གསུམ་ཕྱག་དྲུག་པ།།རང་འོད་ཤེས་རབ་ལུས་ཆགས་ལྡན།དེ་ནས་ལག་པ་གཡས་པས་རྡོ་རྗེ་བཟུང་སྟེ་ངས་གསུམ་དུ་བསྐོར་བ་གསུམ་བྱས་ནས་དེ་ཉིད་གསུམ་ལན་གསུམ་གྱིས་སྐུ་གསུང་ཐུགས་བྱིན་གྱིས་བརླབས་ཏེ།དངུལ་གྱི་སྣོད་མལླི་ཀཱ་ར་མིག་སྨན་མར་དང་སྦྲང་རྩིར་བཅས་པ་བཞག་ནས་གསེར་གྱི་ཐུར་མས་སྤྱན་དབྱེ་བར་བྱའོ།།ོཾ་བཛྲ་ནེ་ཏྲེ་ཧཱུཾ།ོཾ་ཙཀྵུཿ ་ཨོཾ་ཙཀྵུཿ ས་མནྟ་ཙཀྵུ་ཤྩཀྵུ་བྲི་ཤོ་དྷ་ནི་སཝཱ་ཧཱ།ོཾ་བཛྲ་སཏྭ་ཨཱཿ ཞེས་པས་མེ་ལོང་བསྟན་པར་བྱའོ།།མེ་ཏོག་དང་བདུག་པ་ལ་སོགས་པ་རྣམས་ཀྱིས་ཕྱོགས་སྐྱོང་བ་རྣམས་ཀྱང་འབད་པས་མཆོད་པར་བྱ་སྟེ།།ོཾ་ཨིནྡྲ་ཡ་སཝཱ་ཧཱ།ོཾ་ཨགྣ་ཡེ་སཝཱ་ཧཱ།ོཾ་ཡ་མཱ་ཡ་སཝཱ་ཧཱ།ོཾ་ནཻ་རྲྀ་ཏེ་སཝཱ་ཧཱ།ོཾ་བ་རུ་ཎཱ་ཡ་སཝཱ་ཧཱ།ོཾ་བཱ་ཡ་བེ་སཝཱ་ཧཱ།ོཾ་ཀུ་བེ་རཱ་ཡ་སཝཱ་ཧཱ།ོཾ་ཨི་ཤཱ་ནཱ་ཡ་སཝཱ་ཧཱ།ོཾ་ཨུརྡྷཾ་བྲ་ཧྨ་ཎེ་སཝཱ་ཧཱ།ོཾ་ཨཱ་དྷོཿ པྲྀ་ཐི་བྱཻ་སཝཱ་ཧཱ།ོཾ་བེ་མ་ཙི་ཏྲི་བྷྱཿ སཝཱ་ཧཱ།ཞེས་པས་སོ།།དེ་ནས་གླུ་དབྱངས་སིལ་སྙན་སོགས།།ལེགས་དཀྲོལ་འདི་ཡིས་བཟོད་གསོལ་བྱ།།གང་ཡང་རྫོགས་པའི་སངས་རྒྱས་དང།།ལྷ་དང་དེ་ཡི་སྲས་རྣམས་དང།།ཚངས་སོགས་ལྷ་ཡི་ཚོགས་རྣམས་དང།།འབྱུང་བོ་ཀུན་གྱིས་བཟད་མཛད་དེ།།སྦྱིན་པའི་བདག་པོ་ཆེན་པོ་ལ།།ཀུན་དུ་ཞི་དང་བདེ་
༄།།ལེགས་མཛོད།།སངས་རྒྱས་ཡུལ་དུ་གཤེགས་ནས་ཀྱང།།སླར་ཡང་འབྱོན་པར་མཛད་དུ་གསོལ།།གང་འདིར་རབ་ཏུ་ངས་གྱུར་ལ།།བསྐལ་པ་འམ་བསྐལ་པ་བརྒྱ་རུ་ཡང།ས་ཆུ་མེ་དང་རླུང་རྣམས་ལས།།ལྷ་རྣམས་ཀུན་གྱིས་བསྲུང་དུ་གསོལ།།སློབ་དཔོན་སློབ་མར་བཅས་པ་ཡི།།བུ་དང་ཚ་བོ་འང་སྲུང་མཛད་དེ།།རབ་ཏུ་དགྱེས་པའི་ཐུགས་ཀྱིས་ནི།།རང་ངས་བཟང་པོར་གཤེགས་སུ་གསོལ།།དེ་ནས་བརྩེ་ལྡན་བླ་མ་ཡིས།།སློབ་མ་བོས་ནས་འདི་སྐད་སྨྲ།།ཁྱོད་ཀྱིས་སྔོན་དུ་གང་གསོལ་པ།། རབ་ངས་མཆོད་ཡོན་མཆོད་པ་དག།དེ་ནི་ང་ཡིས་བྱས་ཟིན་གྱི།།དེ་ནི་ཅི་བདེར་མཆོད་པ་གྱིས།།དྲི་གཙང་ཁང་སོགས་བཞུགས་ནས་ནི།རབ་སྦྱིན་ཉེས་པར་འགྱུར་མ་ཡིན།།ོཾ་སུ་བྲ་ཏིཥྛ་བཛྲཱ་ཡ་སཝཱ་ཧཱ།།ཞེས་བརྗོད་དེ་ཁྲི་ལ་སོགས་པར་བཞག་ནས་མཉེས་པར་བྱའོ།། དེ་ནས་བཟོ་བོ་ལ་སོགས་དང།།གཞན་རྣམས་ལ་ཡང་མཆོད་པར་བྱ།།དེ་བཞིན་མགོན་མེད་རྣམས་ལ་ཡང།།སྦྱིན་པ་ཇི་ལྟར་ནུས་པ་སྦྱིན།།དོང་དགང་རབ་ཏུ་ངས་པ་ལ།།འཁོར་ལོར་སྦྱིན་སྲེག་གང་ནུས་པ།།དེ་ཀུན་སློབ་དཔོན་ཉིད་ཀྱིས་ཞེས།།རྡོ་རྗེ་མཆོག་ནི་འཛིན་པས་གསུངས།།སྔར་བཞིན་སེང་གེ་འཕྲོག་བྱེད་ལ་སོགས་པའི།།ལུགས་མ་ལ་སོགས་ཀུན་ཀྱང་རབ་ངས་བྱ།།དཔལ་ལྡན་འདུས་པའི་དཀྱིལ་འཁོར་དབང་བསྐུར་བ།།ལྷ་རྣམས་ཀུན་ལ་ཀུན་དུ་དབང་བྱེད་འགྱུར།།རྣམ་པར་སྣང་མཛད་རྣལ་འབྱོར་མཆོག།སྔགས་པས་ཆོ་ག་བཞི་བསམས་ནས།།རྫིང་བུ་ལ་སོགས་དེ་དག་རྣམས།།སྐུའི་དབང་པོ་སྟེ་ཆུ་ལྷའི་གཟུགས།།ོཾ་བཛྲ་བ་རུ་ན་ཧཱུཾ་ཞེས་པ་འདི་ཡོངས་སུ་གྱུར་པ་ལས་ཀླུ་བརྒྱད་དུ་བྱས་ཏེ།།ལུའི་ངས་ཡེ་ཤེས་ཀྱི་བདུད་རྩིའི་ཆུའི་བདག་ཉིད་རྡོ་རྗེའི་ཆུ་ལྷར་བལྟས་ཏེ།ོཾ་བཛྲ་སྟྭ་ས་མ་ཡ་སྟྭཾ་ཞེས་བརྗོད་དོ།། རྒྱལ་བོའི་དཀྱིལ་འཁོར་ཡེ་ཤེས་ཀྱི་བདུད་རྩིའི་ཚུལ་གྱིས་སྤྱན་དྲངས་པ་དེ་ཉིད་དུ་བཅུག་པས་དེ་ཉིད་ཀྱིས་ཡོངས་སུ་གང་སྟེ་ཆུའི་རྒྱུན་གྱིས་འོག་གཞིའི་བར་ཁྱབ་པར་བསམ་མོ།།དེའི་དབུས་སུ་ངས་པ་དེའི་གཟུགས་བརྙན་གྱི་ཀླུ་ཀླུ་ལུས་གདེངས་ཀ་ཅན་སྤྱི་བོར་འཁོར་ལོ་འཛིན་པ་ཤར་ལ་
སོགས་པའི་ཕྱོགས་དང་ཕྱོགས་བྲལ་རྣམས་སུ་གསེར་ལ་སོགས་པ་ལས་ཡོངས་སུ་བསྒྲུབས་པའི་ཀླུའི་དབང་པོ་རྣམས་དངོས་སུ་གཞག་པར་བྱའོ།།འདི་ལྟ་སྟེ།མཐའ་ཡས་གསེར་ལས་བྱས་པ་སྟེ།།དེ་བཞིན་ནོར་རྒྱས་བུ་དངུལ་ལས།།འཇོག་པོ་ཟངས་ལས་བྱས་རིག་བྱ།། ཁར་བ་ལས་ཀྱང་ཀརྐོ་ཊ།།དེ་བཞིན་ར་གན་གྱིས་པདྨ།།ཞ་ཉེ་དཀར་པོས་པདྨ་ཆེ།།དེ་བཞིན་ཞ་ཉེས་དུང་སྐྱོང་ངོ།།ལྕགས་ལས་དེ་བཞིན་རིགས་ལྡན་ཡིན།།དེ་བཞིན་དུ་ཀུན་དགའ་རབ་ལ་སོགས་པ་རྣམས་ཀྱང་རྡོ་རྗེ་རྣམ་པར་སྣང་མཛད་ཡོངས་སུ་གྱུར་པ་ལས་ཇི་ལྟ་བ་བཞིན་དུ་དེའི་རྣམ་པས་རབ་ཏུ་ངས་པར་བྱའོ་ཞེས་པ་རབ་ཏུ་ངས་པའི་ཆོ་གའོ།།།།མ་དྲན་པ་དང་མ་ནུས་པས།།གལ་ཏེ་ཆོ་ག་ཆད་གྱུར་པ།།རབ་ངས་བྱས་པའི་དེ་མ་ཐག།སྦྱིན་སྲེག་གིས་ནི་བསྐང་བར་བྱ།།ཞི་དང་རྒྱས་སོགས་དབྱེ་བ་ཡིས།།ཐབས་ནི་རྣམ་པ་མང་དུ་བཞེད།།གཞུང་རྒྱས་པ་ཡི་འཇིགས་པ་ཡིས།།ལས་ཀུན་བྱེད་པ་བྲི་བར་བྱ།།སྔགས་དང་ཕྱག་རྒྱ་རྣམས་ཀྱིས་ནི།།སྔོན་དུ་ས་གཞི་སྦྱང་བྱ་སྟེ།།ལག་པ་གཡས་ནི་བརྐྱང་བྱས་པ།།རྡོ་རྗེར་བཅས་པས་སལ་བསྣུན།།ོཾ་ཧ་ན་ཧ་ན་བཛྲ་ཀྲོ་དྷ་ཧཱུཾ་ཕཊ།ས་སྤྱད་བའི་ཕྱག་རྒྱ་དང་སྔགས་སོ།། ཐབ་ཟླུམ་པོ་རྒྱར་ཁྲུ་གང་པ་ཞབས་སུ་བརྐོས་པ་སོར་བཅུ་གཉིས་ལ་ཐབ་ཀྱི་སྟེང་ནས་སོར་བཞི་ནང་དུ་དྲོ་ནས་དེའི་ཚད་ཀྱིས་གེ་སར་པདྨ་རྒྱས་པའི་རྣམ་པ་ཅན་ནོ།།དེའི་ཕྱིའི་ཐད་ཀར་དབངས་སུ་སོར་བཞི་པའི་སྟེགས་བུ་ཕྱོགས་མཚམས་རྣམས་རྡོ་རྗེ་རྩེ་གསུམ་པས་མཚན་པའོ།།ཐབ་ཏུ་རང་གི་ལྷའི་ས་བོན་ལས་བྱུང་བ་བ་བྱུང་གིས་ཉེ་བར་བྱུགས་པའི་ཟླུམ་པོ་དཀར་པོའོ།།དེའི་དབུས་སུ་སྣ་ཚོགས་པདྨ་འདབ་མ་བརྒྱད་པའི་སྟེང་དུ་རྡོ་རྗེ་དཔངས་སུ་སོར་གཅིག་གི་ཚང་ཅན་དང་སྲིད་དུ་ཡང་སོར་བརྒྱད་པའི་འཁོར་ལོ་དང་རིན་པོ་ཆེ་དང་ཆུ་སྐྱེས་དང་རལ་གྲི་རྣམས་བྲི་བར་བྱའོ།། པདྨའི་སྟེང་ཕྱི་རོལ་དུ་རྡོ་རྗེ་ཕྲེང་བ་བྱས་ཏེ་སྔགས་པ་ཤར་དུ་ཕྱོགས་པར་གྱུར་པས།།ོཾ་ཀུ་ཤ་འདི་ནི་བཟང་ཞིང་དགེ།དག་པའི་སྐྱེ་ངས་ལས་དག་པ།།ཚངས་པ་ཡི་ནི་དག་བྱེད་དེ།།དཀོན་མཆོག་གསུམ་པོ་མཉེས་པར་བྱེད།།ས་ལས་སྐྱེས་པའི་སྙིང་པོ་མཆོག།ཆེ་གེ་མོ་ལ་ཞི་
༄།།བར་མཛོད།།ཧཱུཾ་ཞེས་པ་འདིས་བསྔགས་པའི་ཀུ་ཤ་རྣམས་པ་ལང་གི་རྣ་བའི་ཆད་ཙམ་བྱས་ནས་རྩེ་མོ་མདུན་དུ་གུག་པ་གཡས་སྐོར་གྱིས་ཐབ་ལ་དག་པ་པར་བྱའོ།།ཡང་སོར་བཅུ་གཉིས་པའི་རྩཝ་སྐམ་པོའི་ཆུན་པོ་ཐབ་ཀྱི་དབུས་སུ་བཞག་སྟེ།དེ་ནས་མཆོད་སྦྱིན་གྱི་ཤིང་དང་བུད་ཤིང་སྲོག་ཆགས་མེད་པ་ཐབ་ལས་ཅུང་ཟད་དམའ་བར་བྱས་ནས་ཤིང་བུ་རམ་གྱི་སྒྲོན་མེ་ལ་སྦར་ཏེ་ཨོཾ་ཛྭ་ལ་ཛྭ་ལ་ཧཱུཾ་ཞེས་འདོན་ཞིང་ཐབ་ཀྱི་དབུས་སུ་གཞུག་གོ།།ོཾ་བཛྲཱ་ན་ལས་ཧཱ་བྷཱུ་ཏ་ཛྭ་ལ་སཱ་སརྦ་པཱ་པ་བྷིསྨཾ་ཀུ་རུ་སརྦ་དུཥྚཱཾ་ཧཱུཾ་ཕཊ།འདིས་བསྔགས་ཏེ་བླུགས་གཟར་གྱིས་མར་གྱི་སྲེག་བླུགས་ཕུལ་ཏེ་སྦར་བར་བྱའོ།།མ་སྤར་ན་རླུང་ཡབ་བརྡབས་པས་སྦར་པར་བྱའོ།།དེའི་དབུས་སུ་སྣ་ཚོགས་པདྨ་དང་ཟླ་བ་ལ་རྡོ་རྗེ་སྐྱིལ་ཀྲུང་གིས་བཞུགས་པའི་རྡོ་རྗེ་སེམས་དཔའ་དཀར་པོ་དཀར་སྔོན་དམར་བའི་ཞལ་གསུམ་པ།ཕྱག་དྲུག་གིས་རྡོ་རྗེ་དང་རལ་གྲི་དང་ནོར་བུ་དང་པདྨ་འཛིན་ཞིང་རང་འོད་ཀྱི་ཤེས་རབ་ལ་འཁྱུད་པ་རིན་པོ་ཆེའི་ཅོད་པན་དང་ཟླ་བ་རྡོ་རྗེ་ཅན་ནོ།།རཾ་ལས་བྱུང་བ་སྦོམ་ཞིང་དཀར་བ་དེ་ལྟ་བུའི་ཞལ་གསུམ་པ།རང་འོད་ཀྱི་ཤེས་རབ་དང་འགྲོགས་ཤིང་ཕྱག་དྲུག་གིས་མི་འཇིགས་པ་དང་བགྲང་ཕྲེང་དང་དབྱུག་གུ་དང་རིལ་བ་འཛིན་པ།སྣ་ཚོགས་ཆུ་སྐྱེས་དང་ཉི་མ་ལ་རྡོ་རྗེ་སྐྱིལ་ཀྲུང་གིས་བཞུགས་པ་རལ་པའི་ཅོད་པན་བརྟན་པར་བྱས་ནས།ོཾ་ཚུལ་བྱོན་ཚུར་བྱོན་འབྱུང་པོ་ཆེ།།ལྷ་ཡི་དྲང་སྲོང་གཉིས་སྐྱེས་མཆོག།སྲེག་བླུགས་ཞལ་ཟས་བཞེས་ནས་ནི།།འདྲི་ནི་ཡང་དག་བསྙེན་པར་མཛོད།།ཅེས་པས་གཤིན་རྗེའི་གཤེད་ལ་སོགས་པས་དགུག་པ་དང་གཞུག་པ་ལ་སོགས་པ་སྔོན་དུ་འགྲོ་བས་ཐབ་ཏུ་ཀུ་ཤའི་གདན་ལ་བསྙེན་པར་བྱས་ཏེ།དེ་ནས་ལས་ཐམས་ཅད་པའི་བུམ་པའི་ཆུ་ལས་ཀུ་ཤའི་རྩེ་མོས་བསང་གཏོར་བྱ་བ་སྔར་བཞིན་དང་ཞབས་བསིལ་དང་ཞལ་བསིལ་མ་གཏོགས་པའི་མཆོད་པ་ལ་སོགས་པ་ཕུལ་ནས་ཕྱེ་མ་དང་བྲལ་བའི་སོ་རྩི་དབུས་བར་བྱའོ།།ོཾ་ཤྲིཾ་ཤྲིཾ་སཝཱ་ཧཱ།འདིས་ཡཾ་ཤིང་ལ་སོགས་པ་ལ་ལག་པ་གཉིས་ཁ་སྦྱར་བའི་གུང་མོ་གཉིས་བརྐྱང་བར་བྱའོ།།ོཾ་ཨཱཿ སཱ་ཧཱ།ཐམས་ཅད་སྦྱང་བའི་ཕྱག་རྒྱ་དང་སྔགས་སོ།།ོཾ་སཝཱ་ཧཱ།མར་སྦྱང་བའི་སྔགས་སོ།།དེ་ནས་ལྕེ་ལ་རྡོ་རྗེ་
དཀར་པོ་ནས་འབྲས་ཙམ་བསམས་ནས།ོཾ་ཨགྣ་ཡེ་སཝཱ་ཧཱ།ཞེས་པས་ཅུང་ཟད་བྱེ་བའི་ཞལ་དུ་དབུལ་བར་བྱའོ།།ཅིག་སོས་ཀྱིས་སྲེག་བླུགས་ཏེ།ོཾ་ཨགྣ་ཡེ་ཨཱ་དཱི་པྱ་རྩྪིཥེ་མ་ཧཱ་ཤྲི་ཡེ་ཧ་བྱ་ཀ་བྱ་བཱ་ཧ་ནཱ་ཡཱ་མུ་ཀ་ས་པ་རི་བཱ་ར་སྱ་ཤཱིནྟཱཾ་ཀུ་རུ་པུཾ་ཥྚཾ་ཀུ་རུ་རཀྵམ་ཀུ་རུ་སཝཱཧཱ།དེ་ནས་དགང་བཟར་དང་བླུགས་བཟར་དག་ཁ་སྦྱར་བའི་ཁར་མེ་ལ་རང་གི་ལྷའི་ས་བོན་བསམ་ཞིང་མེ་ལྷའི་ཁར་ཡང་རཾ་ཡིག་རྣམ་པར་བཀོད་དེ་པུས་མོ་གཉིས་ཀྱི་ནང་དུ་ལག་པ་དག་བཞག་ནས་སྲེག་བླུགས་ཆེན་པོ་དབུལ་བར་བྱའོ།།དེ་ནས་བགེགས་དང་བགེགས་མེད་པའི་མེའི་མཚན་མ་བརྟག་པར་བྱ་སྟེ།དབང་པོའི་གཞུ་འདྲ་དཀར་པ་དང།།བྱི་རུ་བཅས་པ་ལྟ་བུ་དང།།རྩེ་མོ་གཅིག་པ་མཆོག་ཡིན་ཏེ།།རྩེ་མོ་གཉིས་པ་འབྲིང་དུ་འགྱུར།།མདོར་ན་སྒྲུབ་པ་པོ་ཡིས་ནི།།རྩེ་གསུམ་ཐ་མར་ཤེས་པར་བྱ།།དེ་ལྟར་བགེགས་དང་བཅས་ཤེས་ནས།།བདུད་རྩི་འཁྱིལ་པའི་སྔགས་ཀྱིས་ནི།།བསངས་ཤིང་ཡང་དག་བསྲུང་བྱས་ནས།།དགང་བླུགས་གསུམ་ནི་དབུལ་བར་བྱ།།ཞེས་སོ།།སེང་ལྡེང་པལ་ཀྵ་པ་ལ་ཤ་།ུ་དུམWཱ་ར་ཉ་གྲོ་དྷ།།རྐ་ཨ་མྲ་བཻ་ཀདྐ།། བ་མཱརྒ་ཀཱཤྨ་རི།།ཤ་མཱི་ཨ་ཤཝད་ཐ་ལས་བྱུང།།རྩེ་མོའི་ཆ་ལས་སྐྱེས་གྱུར་ཅིང།།མཉམ་པར་བཅད་པ་མཐོ་གང་ཙམ།།བརླན་བཅས་ལོ་མ་གཉིས་ལྡན་པའོ།།དྲི་ཡི་ཆུ་དཀར་གྱིས་བཀྲུས་ཤིང།།མར་དང་མངར་གསུམ་སྨྱུགས་པ་ཉིད།།རྩེ་མོའི་ཆར་སྐྱེས་ཡཾ་ཤིང་དག།གསུམ་བདུན་ཟུང་དུ་མ་གྱུར་པས།།རྩེ་གཅིག་ཏུ་ནི་སྦྱིན་སྲེག་བྱ།།རྙིང་དང་འདབ་བྲལ་ཁོང་སྟོང་དང།།གས་དང་ཆག་དང་ཤུན་པ་བྲལ།རིང་དང་ཐུང་དང་རྩེ་གཉིས་དང།།ཕྲ་དང་སྦོམ་དང་འབུས་ཟོས་དང།།སྲོག་ཆགས་བཅས་པ་སྤང་བར་བྱ།།ོཾ་བཛྲ་བྲདྷ་ཎེ་སཝཱ་ཧཱ།པ་ལ་ཤའིའོ།།ོཾ་བཛྲ་ལ་ཏཱ་ཡ་སཝཱ་ཧཱ།ལ་ཏཱ་པཱརྐ་ཊཱིའིའོ།།ོཾ་བཛྲ་ཡ་ཛྙཱ་ཡ་སཝཱ་ཧཱ།ུ་དུམWཱ་རའི་འོ།།ོཾ་བཛྲ་བཱ་ཏྲཱ་ཡ་སཝཱ་ཧཱ།སེང་ལྡེང་གིའོ།།ོཾ་བཛྲཱ་རྐྐཱ་ཡ་སཝཱཧཱ།རྐའིའོ།།ོཾ་བཛྲ་ཀུ་བཻ་རཱ་ཡ་སཝཱ་ཧཱ།བ་ཊའིའོ།།ོཾ་བཛྲ་ཤྲཱུ་པཱ་ཡ་སཝཱཧཱ།བཻ་ཀདྐཱིའོ།།ོཾ་ས་ཧ་ཀཱ་རཱ་ཡ་སཝཱ་ཧཱ། མྲའིའོ།།ོཾ་བཛྲ་ཤི་བཱ་ཡ་སཝཱ་ཧཱ།ཡམ་ཤིང་གིའོ།།ོཾ་སརྦ་ཏོ་བྷ་དྲཱ་ཡ་སཝཱ་ཧཱ།གམྦྷཱ་རཱིའིའོ།།ོཾ་བཛྲ་
༄།།ཤི་ཁ་རཱ་ཡ་སཝཱ་ཧཱ། བ་མཱ་རྒའིའོ།།ོཾ་བོ་དྷི་བྲྀ་ཀྵ་ཡ་སཝཱ་ཧཱ། ཤཝདྠའིའོ།།ོཾ་སརྦ་པཱ་པཾ་ད་ཏ་ན་བཛྲཱ་ཡ་ཨ་མུ་ཀ་སྱ་སརྦ་པཱ་པཾ་ད་ཧཱ་སཝཱཧཱ།ཏིལ་རྣམས་ཀྱིའོ།།ོཾ་བཛྲ་ཡུ་ཥེ་སཝཱཧཱ།དཱུརྦིའོ།།ོཾ་བཛྲ་པུཥྚ་ཡེ་སཝཱཧཱ།འབྲས་མ་གྲུགས་པའི་འོ།།ོཾ་སརྦ་སམྦ་དེ་སཝཱཧའ།ཞོ་ཟན་གྱིའོ།།ོཾ་ཨ་པྲ་ཏི་ཏཏ་བཛྲཱ་ཡ་སཝཱཧཱ།ཏིལ་གྱི་སྣུམ་དང་ཀུ་ཤ་རྣམས་ཀྱིའོ།།ོཾ་བཛྲ་བི་ཛཱ་ཡ་སཝཱཧཱ།གྲ་མ་མེད་པའི་འབྲས་ཀྱི་སོ་བའིའོ།།ོཾ་བཛྲ་བེ་གཱ་ཡ་སཝཱཧཱ།ནས་ཀྱིའོ།།ོཾ་ཧཱ་བ་ལཱ་ཡ་སཝཱ་ཧཱ།སྲན་མའིའོ།།ོཾ་བཛྲ་གྷསྨ་རཱ་ཡ་སཝཱཧཱ།གྲོའིའོ།།ཡང་ན། ཨུདུ་མWཱ་ར་ཨ་ཤཝདྠ།།པལཀྵ་ཉ་གྲོ་དྷ་སྐྱེས་བཟང།། མྲ་དང་ནི་སེང་ལྡེང་སོགས།།ཡམ་ཤིང་རིམ་པས་སྦྱིན་སྲེག་བྱ།།འབྲས་བུ་སོགས་ཀྱང་དེའི་ཐུགས་ཀར།།ཡི་གེ་གསུམ་སྦལ་སྦྱིན་སྲེག་བྱ།།དེ་ལ་ཞུ་བའི་རྫས་ཐམས་ཅད་ཞལ་དུའོ།།ཡམ་ཤིང་འོད་ཀྱི་དཀྱིལ་འཁོར་ལའོ།། ཞོ་ཟན་དང་བཅའ་བ་དང་ཞལ་བསིལ་ལ་སོགས་པ་ཕྱག་ཏུའོ།།དྲི་ཐུགས་ཀར་རོ།།མེ་ཏོག་དབུ་ལའོ།།བདུག་སྤོས་འབར་བ་ལའོ།།ཞབས་བསིལ་ཞབས་དག་ལའོ།།མར་མེ་དང་མཆོད་ཡོན་མདུན་དུ་དབུས་བར་བྱའོ།།སྔ་མ་བཞིན་དུ་མཆོད་པ་ལ་སོགས་པ་བྱས་ནས་ཞལ་བསིལ་དང་ཕྱེ་མ་དང་བྲལ་བའི་སོ་རྩི་ཕུལ་ཏེ་མཆོད་ཡོན་ལ་སོགས་པ་དབུལ་བར་བྱའོ་ཞེས་སོ།།དེའི་སྙིང་གར་འཁོར་ལོ་ལ་ས་བོན་ལ་སོགས་པ་ལས་བྱུང་བའི་འཇམ་པའི་རྡོ་རྗེའི་འཁོར་ལོའི་བདག་ཉིད་དཀར་པོ་རྣམ་པར་བསམས་ཏེ།ོཾ་ཨེ་ཧྱེ་ཧི་བྷ་ག་བཱནྣི་ཧ་བྷ་སྦྱ་ས་མ་ཡེ་ན་ཙཱརྒྷཾ་པྲ་ཏཱི་ཙྪེ་དཾ་པཱུ་ཛཱ་ཙཱ་ཧ་ནཾ་པྲ་སཱིདད་མེ།ཞེས་པས་ཕྱི་རོལ་ནས་དེའི་ལུས་ལ་བཅུག་སྟེ་མཆོད་ཡོན་ལ་སོགས་པ་འཆད་པར་འགྱུར་པའི་མཆོད་པ་ལ་སོགས་པ་བརྩམ་པར་བྱའོ།།ཡི་ག་གསུམ་དང་སྤེལ་བའི་སྔགས་ཀྱིས་ཡམ་ཤིང་ལ་སོགས་པར་ནམས་སྦྱིན་སྲེག་བྱའོ།།སྲེག་བླུགས་ཅིག་ཤོས་ཀྱང་དབུལ་བར་བྱ་ཞིང།ཞལ་བསིལ་དང་ཕྱེ་མ་དང་བྲལ་བའི་སོ་རྩི་དང་མེ་ཏོག་དང་བདུག་པ་དང་མཆོད་ཡོན་ལ་སོགས་པ་ཕུལ་ནས་སྔར་བཤད་པའི་གཤེགས་སུ་གསོལ་བའི་སྔགས་ཀྱིས་ཡེ་ཤེས་སེམས་དཔའ་ནམ་མཁལ་ལ་གཤེགས་སུ་གསོལ་བར་
བྱ་སྟེ།ོཾ་ཨ་ཀཱ་རོ་མུ་ཁཾ་སརྦྦ་དྷརྨྨཱ་ཎཱ་མཱ་དྱ་ནུཏྤནྣ་ཏྭཱཏ།ོ་བཛྲ་མུཿ ཞེས་པས་སོ།།དམ་ཚིག་སེམས་དཔའ་བདག་ཉིད་ལ་བཅུག་ནས་བསྲེག་རྫས་ལྷག་མ་མེ་ཆེན་པོར་གྱུར་པ་ལ་ཐམས་ཅད་དེ་བཞིན་དུ་སྤྱད་པར་བྱའོ།།དེར་མེའི་མཚམས་སུ་མེ་ལྷ་མནྗིའི་སྟེང་གི་སྣོད་དུ་བཞག་ནས་སྦྱིན་སྲེག་གི་མེ་ལྷག་ལ་མར་དང་འོ་མ་དང་སྦྲང་རྩི་དང་ཀ་ར་དང་ལྡན་པའི་ཙཱ་རུའི་བཟའ་བ་ཐབ་དེ་ཉིད་དུ་རང་གི་བདག་པོའི་སྔགས་བཟླ་ཞིང་བསྒྲུབ་སྟེ།ོཾ་དཱི་བེ་ཨིནྣ་ས་མཱ་དྷེ་དྷྱ་ན་ཕྲིའི་ན་ཎ་ནེ་སཝཱཧཱ།ཞེས་པས་གསེར་ལ་སོགས་པའི་སྣོད་དུ་བཞག་ནས་ལྷ་ལ་དབུལ་བར་བྱའོ།།དེ་ནས་སླར་ཡང་མནྗི་བསལ་ནས་ཐབ་ཀྱི་ནང་དུ་མེ་ལྷ་བཅུག་ནས་སློབ་མ་རྣམས་ཀྱི་ཞི་བ་དང་རྒྱས་པའི་ཆེད་དུ།ོཾ་བཛྲཱ་ཡུ་ཥེ་སཝཱ་ཧཱ།ོཾ་བཛྲ་པུཥྚ་ཡེ་སཝཱ་ཧཱ།ཞེས་པ་སྦྱིན་སྲེག་བྱེད་ནས།དེ་བཞིན་གཤེགས་པས་གསོལ་བ་ཡི།།ལག་འདི་ཟོས་པས་སྡིག་པ་འཇིག།ཅེས་སོ།།དེ་ནས་བླུགས་གཟར་མར་གྱིས་གང་བ་ལག་པ་གཡོན་དང་གཡས་པའི་མཐེ་བོང་གིས་བླངས་ནས་སྦྱིན་བདག་དང་ལྡན་ཅིག་བསྐོར་བ་གསུམ་བྱས་ནས་སྔ་མ་བཞིན་དུ་དགང་བླུགས་དབུལ་བར་བྱའོ།།ཞལ་བསིལ་དང་ཕྱེ་མ་དང་བྲལ་བའི་སོ་རྩི་ཕུལ་ནས་མཆོད་ཡོན་ལ་སོགས་པ་ཕུལ་ཏེ།ཡོད་ཀྱི་མཆོག་རྟ་དང་གླང་པོ་ལ་སོགས་པ་དབུས་ཏེ།དེ་ནས་དེ་ལ་རབ་འབད་དང།།ཚིག་ནི་སྔོན་དུ་འགྲོ་བས་སྦྱིན།།ོཾ་དང་བསོད་ནམས་ཀྱི་ཉི་མ་སྟེ་ཟླ་བ་ཆེ་གེ་མོ་དང་ཕྱོགས་ཆེ་གེ་མོ་དང་ཚེས་ཆེ་གེ་མོ་ལ་བདག་དང་སེམས་ཅན་ཐམས་ཅད་འཁོར་པའི་རྒྱ་མཚོ་ལས་བསྒྲལ་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་རབ་ཏུ་དགོད་པར་འདོད་པས་རྗེ་བཙུན་ཆེ་གེ་མོ་དན་རྗེ་བཙུན་མཆེ་གེ་མོ་ལྷག་པར་ངས་པ་དང་རབ་ཏུ་ངས་པ་བགྱིས་པ་དང་སྦྱིན་སྲེག་གི་ལས་རྣམས་ཀྱི་ཡོན་དུ་བ་ལང་དང་འབྲུ་དང་རྟ་དང་མ་ཧེ་དང་གསེར་དང་དངུལ་དང་ས་གཞི་ལ་སོགས་པ་དང་གསེར་གྱི་རིན་གང་ཡིན་པ་ཁྱོད་ལ་བདག་གིས་ཡང་དག་པར་རབ་ཏུ་དབུལ་པོ་ཞེས་སོ།།དེ་ནས་དྲིལ་བུ་གསིལ་ཞིང་མི་བསྐྱོད་རྡོ་རྗེ་ཞེས་བྱ་བ་ལ་སོགས་པས་ཡང་དག་པར་བསྟོད་དེ།མེ་ཏོག་གི་ཕུར་མ་སྙིམ་པར་བཟུང་ནས་གསོལ་བ་གདབ་
༄།།པར་བྱ་སྟེ།གང་ཡང་བདག་བློ་གཏི་མུག་པས།།ཉེས་བྱས་ཅུང་ཟད་གང་བགྱིས་པ།།གང་ཕྱིར་ལུས་ཅན་སྐྱབས་གྱུར་པ།།མགོན་པོ་ཁྱོད་ཀྱིས་ད་བཟོད་མཛོད།།མ་རྙེད་ཡོངས་སུ་མ་ཤེས་དང།།མ་ནུས་གྱུར་པས་གང་བགྱིས་དང།།བགྱིད་དུ་སྩལ་བ་དེ་ཀུན་འདིར།།ཐུགས་བརྩེའི་རང་བཞིན་བཟོད་པར་འོས།།ཞེས་པས་བཟོད་པར་གསོལ་ཏེ།།ཡང་མེ་ཏོག་སྙིམ་པར་བཅུག་ནས།།བདག་གི་དོན་དང་གཞན་གྱི་དོན།།བསྒྲུབས་ཀྱིས་བསྲེག་བྱ་ཟ་བ་གཤེགས།།ཇི་ལྟའི་དུས་སུ་འབྱོན་ནས་ཀྱང།།བདག་ལས་ཐམས་ཅད་གྲུབ་པར་མཛོད།།།།འདི་ཡིས་རྡོ་རྗེ་ཅན་མཉེས་ཤིང།།ཡེ་ཤེས་མེ་ཡང་རབ་མཉེས་སོ།།རྒྱལ་བ་རྟག་པ་མཉེས་པ་དང།།གསེར་གྱི་འོད་ཀྱང་མཉེས་འགྱུར་ཞིང།།པདྨ་གར་དབང་མཉེས་པར་འགྱུར།།རྟ་མཆོག་བདག་པོ་མཉེས་འགྱུར་ཞིང།།དེ་བཞིན་ཚོགས་ཀྱི་དཀྱིལ་འཁོར་དུ།།ཚངས་པ་བརྒྱ་བྱིན་དབང་ཕྱུག་ཆེ།།སྟོབས་ཆེན་རླུང་དང་ཁྱབ་འཇུག་དང།།འདོད་པའི་ལྷ་དང་གཤོལ་ལྡན་དང།།ཟླ་བ་ཉི་མ་འཇིགས་པའི་གཟའ།།ས་དང་ཞགས་པ་འཛིན་པ་དང།།ལུས་ངན་དེ་བཞིན་སྲིན་པོ་དང།།ཆོས་ཀྱི་རྒྱལ་པོ་དང་ནི་ཀླུ།།དྲི་ཟ་ལྷ་མིན་མི་འམ་ཅི།།སུམ་ཅུ་རྩ་གསུམ་གནས་པའི་ལྷ།།འོག་མིན་དུ་ནི་གནས་པ་དང།།གང་ཡང་རྒྱལ་པོ་ཆེན་པོར་གནས།།གཞན་འཕྲུལ་དབང་བྱེད་གནས་པ་དང།།འཕྲུལ་དགའ་ཡི་ནི་ལྷ་རྣམས་དང།།གང་ཡང་གནས་གཙང་ཉེར་སོན་དང།།འོད་ཟེར་ཅན་གྱི་ཞིང་ཁམས་གནས།།མི་མཇེད་ཁམས་སུ་གནས་པ་དང།།གླིང་བཞི་པར་གནས་སེམས་ཅན་དང།།གང་ཡང་ཁམས་གསུམ་གནས་པ་དང།།རྩཝ་ལྕུག་འཁྲི་ཤིང་ལ་སོགས་པ།།སྣོད་ཀྱི་འཇིག་རྟེན་སེམས་ཅན་དང།།གང་ཡང་རབ་དགའི་སར་གནས་དང།། གང་ཡང་དྲི་མེད་ཕ་རོལ་སོན།།འོད་འཕྲོ་བ་ལ་གནས་པ་དང།།མི་གཡོའི་གོ་འཕང་ལ་གནས་དང།།ཆོས་སྤྲིན་རྗེས་སོང་གང་དག་དང།།གང་དག་སྦྱང་དཀའ་ལ་གནས་དང།།རིང་དུ་སོང་བར་གནས་པ་དང།།འོད་བྱེད་པ་ལ་གནས་པ་དང།།གང་དག་མངོན་གྱུར་གནས་པ་
