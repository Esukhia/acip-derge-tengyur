༄།།རྒྱ་གར་སྐད་དུ།པྲ་ཏི་ཥྛ་བི་དྷི་ཀྲ་མ།བོད་སྐད་དུ།རབ་ཏུ་གནས་པའི་ཆོ་གའི་རིམ་པ།རྗེ་བཙུན་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།།ལྷན་ཅིག་སྐྱེས་པའི་བདེ་བ་ཡི།།བདུད་རྩིའི་རོས་ནི་ངེས་གང་པའི།།རྡོ་རྗེའི་འཛིན་ལ་རབ་བཏུད་ནས།།རབ་གནས་ཆོ་ག་བཤད་པར་བྱ།།བདེ་གཤེགས་རྣམས་ཀྱིས་སྔར་གསུངས་པའི།།སྣ་ཚོགས་ལུང་གི་གཞུང་དག་ཏུ།།དཀྱིལ་འཁོར་ཆེན་པོ་བཀོད་སོགས་པའི།།རབ་གནས་ཆོག་རྒྱས་གསུངས་དང།།རྒུད་རྣམས་དེ་དང་དེ་དག་ཏུ།།རྡོ་རྗེ་འཛིན་གྱི་རྒྱས་གསུངས་དང།།དེ་བཞིན་གྲུབ་པའི་སློབ་དཔོན་གྱིས།།རབ་གནས་གཞུང་དང་མཐུན་མཛད་པ།།དེ་དག་ཀུན་གྱི་གཞུང་བསྡུས་ཏེ།།ངེས་པའི་ཚིག་དང་རྣམ་དབྱེ་དང།།ཆོ་གའི་རིམ་པ་གསུམ་དུ་བསྟན།།དེ་ལ་ངེས་པའི་ཚིག་གིས་ནི།།པྲ་ཀ་ན་ཤ་ན་ནི་ཏི་ཥྛ་ཞེས་པ་སྟེ་མཆོག་ཏུ་འགྱུར་པ་དང།།ཡུན་རིང་བས་རབ་གནས་ཞེས་བྱ་སྟེ།དེ་ལ་མཆོག་ཏུ་གྱུར་པ་ནི་ཡེ་ཤེས་སེམས་དཔའི་བདག་ཉིད་དུ་བསྒྲུབ་པ་ལ་བྱ་ལ།ཡུན་རིང་བ་ནི་འཁོར་བ་ཇི་སྲིད་དུ་བཞུགས་པ་ལ་བྱའོ།།རྣམ་པར་དབྱེ་བ་ལ་གཉིས་ཏེ།གཞི་རྣམ་པར་དབྱེ་བ་དང།སྒྲུབ་ཐབས་རྣམ་པར་དབྱེ་བའོ།།གཞི་རྣམ་པར་དབྱེ་བ་ནི་གཙུག་ལག་ཁང་དང།མཆོད་རྟེན་དང།ལྷའི་སྐུ་དང།རས་བྲིས་ལ་སོགས་པ་དང་རྟ་བབས་དང། 
རྡོ་རིངས་དང།ཤིང་ལྗོན་པ་དང།ཆུ་མིག་ལ་སོགས་བསྐུའི་བདག་ཉིད་དུ་བྱ་བའི་ཞིའོ།།བགྲང་ཕྲེང་དང།འཇིག་རྟེན་པའི་བསྟན་བཅོས་དང།འཇིག་རྟེན་ལས་འདས་པའི་གླེགས་བམ་ལ་སོགས་པ་ནི་གསུང་གི་བདག་ཉིད་དུ་བྱ་བའི་གཞིའོ།།རྡོ་རྗེ་འཁོར་ལོ་ལ་སོགས་པ་ལྷའི་མཚན་མ་ཐམས་ཅད་ནི་ཐུགས་ཀྱི་བདག་ཉིད་དུ་བྱ་བའི་གཞིའོ།།སྒྲུབ་ཐབས་རྣམ་པར་དབྱེ་བ་ནི།གཙུག་ལག་ཁང་ལ་སོགས་པ་སྐུའི་གཞི་གང་ཡིན་པ་དེ་སྟོང་པ་ཉིད་དུ་བསྒོམས་ལ།དེ་ལས་བྷྲཱུཾ།བྷཱུཾ་ལས་འཁོར་ལོ།དེ་ལས་སྐུ་རྣམ་པར་སྣང་མཛད་དུ་བསྒྲུབ་ལ།རབ་ཏུ་གནས་པར་བྱའོ།།བགྲང་ཕྲེང་དང་གླེགས་བམ་ལ་སོགས་པ་གསུང་གི་གཞི་ནི་སྟོང་པ་ཉིད་ལས་གསུང་རྡོ་རྗེ་ཆོས་སུ་བསྒྲུབས་ལ་རབ་ཏུ་གནས་པར་བྱའོ།།རྡོ་རྗེ་ལ་སོགས་པ་ཐུགས་ཀྱི་གཞི་ནི་ཐུགས་མི་བསྐྱོད་པར་བསྒྲུབ་ལ་རབ་ཏུ་གནས་པར་བྱའོ།།ཆོ་གའི་རིམ་པ་བསྟན་པ་ནི་རྒྱས་བ་དང་བསྡུས་པའོ།།དེ་ལ་རྒྱས་པ་ནི་རབ་གནས་བྱ་བའི་སློབ་དཔོན་ཡང་ཇི་ལྟ་བུ་ཞེ་ན།།དེ་ཉིད་བཅུ་ཡི་ཚུལ་རིག་ཅིང།།ཟབ་ཅིང་རྒྱ་ཆེའི་ཆོས་དག་དང།དཀྱིལ་འཁོར་བྲི་བའི་ལས་ལ་མཁས།།སྦྱིན་སྲེག་ལས་དང་རབ་གནས་རིག།གསང་སྔགས་ཚུལ་གྱིས་རིམ་ལ་གུས།།ཉན་ཐོས་སྤྱོད་པ་སྤོང་བྱེད་པ།།མཁས་བཞི་བ་རིག་པར་ལྡན།།ཁྲོ་བ་ཆུང་ཞིང་འདོད་པ་ཆུང།།ང་རྒྱལ་སྤངས་ཤིང་དབང་པོ་དུ་ལ།།རྩ་བའི་ལྟུང་བསྲུང་བྱེད་ཅིང།།སྔགས་དང་བསམ་གཏན་ལས་ལ་བཙོན།།སེར་སྣ་ཡི་ནི་དྲི་མ་སྤངས།།དམ་པའི་རིགས་ལས་སྐྱེས་པ་སྟེ།།སེམས་ཅན་རྣམས་ལ་རྗེས་བརྩེ་བ།།དེས་ནི་རབ་གནས་བྱ་བར་འོས།།སློབ་མ་ཡང་ཇི་ལྟ་བུ་ཞེ་ན།དང་དང་ལྡན་ཞིང་གཏོང་ལ་དགའ།།བསླབ་པ་ཡི་ནི་གནས་ཚུལ་འཛིན།།སྒྱུ་དང་གཡོན་རྣམ་པར་སྤངས།།བླ་མ་ལ་གུས་རྗེས་བརྩེར་ལྡན།།དགེ་པའི་ཆོས་ལ་རབ་ཏུ་བརྩོན།།དམ་པ་དེ་ནི་སློབ་མར་གཟུང།།དེ་ནས་རབ་གནས་ལ་སོགས་པའི་དམ་པའི་སྒྲུབ་པ་ལ་འཇུག་པར་བྱ།དེ་ནས་རབ་ཏུ་གནས་པའི་བསྒྲུབ་པ་ལ་འཇུག་སྟེ།དེ་ཡང་བསྙེན་པ་དང།ལྷག་པར་གནས་པ་དང།ལྷག་པར་གནས་པ་དང།རབ་ཏུ་གནས་པའོ།།དེ་ལ་བསྙེན་བ་བྱ་བ་ལ།།ཟླ་བ་དྲུག་དང་གཟའ་བཞི་དང།།རྒྱུ་སྐར་བཅུ་བཞི་གང་ཡིན་དང།།ཚེས་གྲངས་བདུན་གྱི་གྲངས་ཉིད་ལ།།རྒྱལ་བལ་སོགས་རབ་གནས་བྱ།།དེ་བས་ན་དུས་དེ་དག་ལ་བསྙེན་པ་བྱ་སྟེ།དེ་ཡང་ཡིད་དུ་འོང་བའི་གནས།།གཙུག་ལག་ཁང་དང་ཁང་བཟངས་ལ་སོགས་པ་ཟུག་རྔུའི་ཉེས་པ་སྤངས་ལ་དྲི་གཙང་ཁང་དུ་བྱས་ལ།བླ་རེ་དང། 
༄།།གདུགས་དང།བ་དན་དང།ཡོལ་བ་དང།རྒྱལ་མཚན་དང།རྔ་ཡབ་ལ་སོགས་པས་བརྒྱན་ལ།མཎྜལ་དང་མཆོད་པ་དང།གཏོར་མ་གཞུང་བཞིན་བྱས་ཏེ།ཡི་ཤེས་ཀྱི་དཀྱིལ་འཁོར་སྤྲུལ་ལ་མཆོད་པ་དང་བསྟོད་པ་སྔོན་དུ་འགྲོ་བས་ཟླ་བའམ་བ་ཕྱེད་ལ་སོགས་པར་སྔོན་དུ་བསྙེན་པ་བྱའོ།།དེ་ནས་རབ་གནས་ཀྱི་དབང་དུ་དཀྱིལ་འཁོར་བཞེངས་ན།སའི་ཆོ་ག་སྔོན་དུ་སོང་བས་གཞུང་གང་ཡིན་པའི་དཀྱིལ་འཁོར་བྱའོ།།དེ་ནས་ལྷག་པར་གནས་པ་བྱ་སྟེ།དེ་ལ་ཁྲུས་སའི་སྟེགས་བུ་གྲུ་བཞི་པ་ལ་དཔངས་ཁྲུ་དོ་པ།སོ་ཕག་ལ་སོགས་པ་ལ་ལེགས་པར་བརྩེགས་པ།རྡོ་ཐལ་གྱིས་དཀར་པར་བྱུག་གོ།།དེ་ནས་རབ་གནས་གང་བྱེད་པ་དེ་ཕྱོགས་གཅིག་ཏུ་བཞུགས་ལ།དེའི་འོག་ཏུ་སློང་མ་ལྷག་པར་གནས་པ་དང།བུམ་པ་ལྷག་པར་གནས་པ་བྱའོ།།དེ་ནས་མཆོད་པ་དང་གཏོར་མ་དང་ཁྲུས་ཀྱི་ཡོ་བྱད་ལ་སོགས་པ་ཀུན་ཚོགས་པར་བཤམས་ལ་བདག་ཉིད་ལྷག་གང་ཡིན་པའི་སྐུར་བསྒོམས་ལ།སྲུང་བའི་འཁོར་ལོ་ཡན་ཆད་གཞུང་བཞིན་དུ་བསྒོམས་ཏེ།དང་པོ་རབ་གནས་བྱ་བའི་ལྷ་ལ་ཁྲུས་བྱའོ།།དེ་ཡང་སྐུ་གཟུགས་ཡིན་ན་ཞལ་ཤར་ཕྱོགས་སུ་བསྟན་ལ་རས་ལ་སོགས་པའི་ན་བཟའ་སེར་པོ་གསོལ་ཏེ།ོཾ་བཛྲ་བསྟ་ཧཱུཾ་ཞེས་པས་སོ།།དེ་ནས་ཧཱུཾ་བཟླས་པའི་ཉུངས་ཀང་དང།ོཾ་བཟླས་པའི་ཆུ་ལག་པ་གཡས་གཡོན་གྱིས་ལ་ན་གསུམ་བསྐོར་ཏེ།གཉིས་ཀ་མེར་བོར་ཏེ་ཤིས་པའི་ཆོ་ག་བྱའོ།།དེ་ནས་པའི་རྣམ་ལྔ་དང་བདུད་རྩི་ལྔ་དང་བཅས་པས།ོཾ་སརྦ་ཏ་ཐཱ་ག་ཏ་ཀཱ་ཡ་བི་ཤོ་དྷ་ནེ་སཝཱ་ཧཱ།ཞེས་བརྗོད་ཅིང་དཱུར་བའི་པིར་གྱིས་བསྐུའོ།།དེ་ནས་ཏི་ལམ་ར་དྲི་ཞིམ་པས་བསྒོས་པ་མཁར་བའི་སྣོད་དུ་བཞག་སྟེ།ོཾ་ཧཱུཾ་ཧྲཾ་ཧྲི་ཁཾ་ཞེས་བརྗོད་ཅིང་དཱུར་བའི་བིར་གྱིས་ཁྱབ་པར་བྱུག་གོ།།དེ་ནས་ཏིལ་མར་གསལ་བའི་ཕྱིར་ཤིང་ཤུན་དྲི་ཞིམ་པ་དང་སྦྱར་བའི་ཆུས་བཀྲུའོ།།དེ་ནས་དཀར་གསུམ་མངར་གསུམ་སྦྱར་བའི་ཆུས་བཀྲུའོ།།དེ་ནས་སྐྱུ་རུ་རའི་འདག་ཆས་ཀྱིས་བཀྲུའོ།།དེ་ནས་བུམ་པའི་ཆུས་དབང་བསྐུར་ཞིང་བཀྲུ་སྟེ།རོལ་མོའི་སྒྲ་དང།བཀྲ་ཤིས་ཀྱི་ཚིགས་སུ་བཅད་པ་བརྗོད་ཅིང་བུམ་པའི་ཆུས་བཀྲུའོ།།དེའི་ཚེ་ན་མ་མཁའ་ལ་སངས་རྒྱས་དང་བྱང་ཆུབ་སེམས་དཔའ་རིག་པའི་ཚོགས་དང་བཅས་པ་རྣམས་ཀྱིས་བདུད་རྩིའི་ཆུ་རྒྱུན་གྱི་བུམ་པས་དབང་བསྐུར་ཞིང་བཀྲུ་བར་བསམ་མོ།།ཇི་ལྟར་བལྟམས་པ་ཙམ་གྱིས་ཀྱང།།དེ་བཞིན་གཤེགས་ཀུན་ཁྲུས་གསོལ་
པ།།ལྷ་ཡི་ཆུ་ནི་དག་པ་ཡིས།།དེ་བཞིན་བདག་གིས་སྐུ་ཁྲུས་གསོལ།།ོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ས་མ་ཡ་ཤྲི་ཡེ་ཧཱུཾ་སཝཱ་ཧཱ།ཞེས་བརྗོད་ཅིང་བཀྲུའོ།།དེ་ནས་རས་དམར་པོས་སྐུ་ལ་ཆགས་པའི་ཆུ་ལེགས་པར་ཕྱིའོ།།འདི་ནི་ཁྲུས་ཀྱི་ཆོ་གའོ།།དེ་ནས་ཙནྡན་དང་བུར་ཀུམ་ལ་སོགས་པའི་དྲིས་ལྷའི་ཐུགས་ཀར་བྱུག་སྟེ།བརྫྲ་གནྡྷེ་ཨ་ཞེས་པས་སོ།།དེ་ནས་མེ་ཏོག་དང།སྤོས་དང།མར་མེ་དང།བཤོས་རྣམས་རང་རང་གི་སྔགས་ཀྱིས་ཕུལ་ལ།རྡོ་རྗེ་དང་བཅས་པའི་ལག་པ་ཆུ་ལ་རེག་པས་ཐུགས་ཀ་དང།མགུར་དང།སྤྱི་བོ་དང།དཔྲལ་པར་ཉེ་རེ་ག་བྱའོ།།དེ་ནས་པུས་མོ་གཡས་པ་ས་ལ་བཙུགས་ཏེ།ལག་པ་གཡས་པས་སྤོས་ཕོར་ཐོགས་ཏེ།གཡོན་པས་དྲི་བུ་གསིལ་ཞིང།ལྕེ་ཧཱུཾ་ལ་རྡོ་རྗེ་བསམས་ལ།འདི་སྐད་ཅེས་སྙན་གསན་དབབ་ཅིང་གསོལ་བ་གདབ་བོ།།ཧཱུཾ་བཅོམ་ལྡན་རྡོ་རྗེ་ཆེ་གེ་མོ།།རིག་པའི་རྒྱལ་པོ་ཕྱག་འཚལ་བསྟོད།།སློབ་མ་རྣམས་ལ་བརྩེ་བ་དང།།ཁྱེད་རྣམས་ལ་ཡང་མཆོད་པའི་ཕྱིར།།མགོན་པོ་ཐུགས་རྗེའི་བདག་ཉིད་ཀྱིས།།རབ་གནས་ནད་པར་བགྱིད་པར་འཚལ།།གུས་པས་བདག་དང་འདི་ལ་ནི།།བཀའ་དྲིན་དག་ནི་མཛད་པར་རིགས།།སངས་རྒྱས་རྣམས་ནི་བདག་ལ་དགོངས།།འཇིག་རྟེན་མགོན་པོ་བརྩེ་བ་ཅན།།དགྲ་བཅོམ་བྱང་ཆུབ་སེམས་དཔའ་དང།།གང་ཡང་གསང་སྔགས་ལྷ་རྣམས་དང།།ལྷ་དང་འཇིག་རྟེན་སྐྱོང་བ་དང།།གང་ཡང་འབྱུང་པོ་མཐུ་ཆེན་རྣམས།།བསྟན་པ་འདི་ལ་མངོན་དགའ་ཞིང།།བྱང་ཆུབ་སེམས་དཔའི་རྟེན་བྱུང་བའི།།རྡོ་རྗེ་ཡིན་སྤྱན་ལྡན་རྣམས།།རྡོ་རྗེ་འཆང་ཆེན་ཆེ་གེ་བདག།རིག་པའི་རྒྱལ་པོ་འདི་ཡིས་ནི།།རབ་གནས་དག་ནི་བགྱིད་པར་འཚལ།།དེ་བས་བདག་དང་སློབ་མ་ལ།།ཐུགས་བརྩེར་ལྡན་པས་བྱིན་རླབས་མཛོད།ས་མ་ཡ་སྟྭཾ་ཨ་ཧཾ།དེ་སྐད་ལན་གསུམ་དུ་བརྗོད་དོ།།སྙན་གསན་ཕ་བཅིང་གསོལ་བ་བཏབ་པས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་མདུན་གྱི་རྣམ་མཁའ་ལ་བྱོན་ཏེ་དགོངས་པར་བསམ་མོ།།དེ་ནས་རབ་གནས་བྱ་བའི་གཞི་དེ་སྟོང་པ་ཉིད་དུ་བསྒོམས་ལ་དེ་ཆོ་གའི་རིམ་པས་གང་ཡིན་པ་དེར་བསྐྱེད་པའམ།ཡང་ན་ཡིག་འབྲུ་ཙམ་ལས་སྐད་ཅིག་ཙམ་ལས་བསྐྱེད་ལ་སྙིང་གའི་ས་བོན་གྱིས་ཡེ་ཤེས་སེམས་དཔའ་སྤྱན་དྲང་ཏེ།ནམ་མཁའ་ལ་བཞུགས་པ་ལ་ཨོཾ་ཨ་རྒྷ་པྲི་ཏའི་ཙྪ་ཞེས་པས་ཡོན་ཆད་དབུལ།ོཾ་ནི་རི་ཏི་བཾ་ཞེས་པས་ཞབས་བསིལ་དབུལ།ོཾ་སརྦཱ་ཤོ་དྷ་ནེ་ཧཱུཾ་
༄།།ཞེས་པས་ཞབས་བསིལ་དབུལ་ལོ།།དེ་ནས་མེ་ཏོག་ནས་སྒྲ་བརྙན་གྱི་བར་དུ་དབུལ་ལོ།།ཛཿ ་ཧཱུཾ་བོཾ་ཧོཿ ་ཞེས་པས་དམ་ཚིག་པ་ལ་བསྟིམས་ལ།ཡང་མཆོད་པ་རྣམས་རིམ་པར་ཕུལ་ཏེ།ལྷ་གང་ཡིན་པ་དེའི་སྔགས་ཅི་ནུས་ཀྱིས་བཟླས་ལ།མཐར་ཡི་གེ་བརྒྱ་པ་མུཿ ་དང་བཅས་པས་གཤེགས་སུ་གསོལ་ཏེ།འདི་ནི་སྟ་གོན་ལ་གནས་པའི་ཆོ་གའོ།།དེ་ནས་ནང་པར་དཀྱིལ་འཁོར་རམ་སྟེགས་བུའི་གནས་དེར་མཆོད་པའི་ཡོ་བྱད་ཅིང་འབྱོར་བ་ཐམས་ཅད་བཤམས་ལ།དེ་ནས་བདག་ཉིད་ལྷ་གང་ཡིན་པར་བསྒོམས་ཏེ།མཆོད་པ་བྱིན་གྱིས་བརླབ་པ་སྔོན་དུ་འགྲོ་བའི་མཆོད་པ་ཡན་ཆད་བྱས་ལ།དེ་ནས་བགེགས་བསྲུང་བའི་འཁོར་ལོ་བསྒོམས་ཏེ།གཞལ་ཡས་ཁང་སྤྲུལ་པ་ལ་སོགས་པ་གནས་སྐབས་དང་སྦྱར་ལ་བྱ།དེ་ནས་གང་རབ་གནས་བྱ་བའི་ལྷ་བསྐྱེད་ལ།དེའི་རྗེས་ལ་ལག་པ་གཡས་པ་སྤོས་སྣོད་ཐོགས་ལ་གཡོན་པ་དྲིལ་བུ་གསིལ་ཞིང།པུས་མོ་གཡས་པ་ས་ལ་བཙུགས་ནས་ལྕེ་ཧཱུཾ་ལས་རྡོ་རྗེར་བསམས་ཏེ།ཧཱུཾ་བཅོམ་ལྡན་ཞེས་བྱ་བ་ནས་རླབས་མཛོད་ཅེས་བརྗོད་ནས།ལྷ་རྣམས་བསྐུལ་ཏེ།སང་ནི་ནས་བྱ་བའི་སྐབས་སུ་དི་རིང་ཞེས་བྱ་བ་བཅུག་ལ་སྙན་གསན་དབབ་བོ།།དེ་ནས་ཡེ་ཤེས་སེམས་དཔའ་སྙིང་གའི་ས་བོན་གྱི་འོད་ཟེར་གྱིས་ནམ་མཁའ་ལ་སྤྱན་དྲངས་ལ་ཡོན་ཆབ་ལ་སོགས་པས་མཆོད་དེ།།ཛཿ ་ཧཱུཾ་བཾ་ཧོཿ ་སད་གུག་གཞུག་བྱས་ཏེ་དབྱེར་མེད་པར་བསྟིམས་ལ།སྔར་གྱི་ཁྲུས་ཀྱི་ཆོགས་ཁྲུས་བྱ་སྟེ།དེ་ཡང་སྐུ་གཟུགས་ལ་ནི་དངོས་སུ་ཁྲུས་བྱ་ལ།རས་རིས་དང་གླེགས་བ་མ་ལ་སོགས་པ་ལ་ནི་མེ་ལོང་གི་གཟུགས་བརྙན་ལ་ཁྲུས་བྱའོ།།དེ་ཡང་བཅོམ་ལྡན་འདས་དེ་བཞིན་གཤེགས་པ་དག་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ།བདེ་བར་གཤེགས་པ།འཇིག་རྟེན་མཁྱེན་པ།སྐྱེས་བུ་འདུལ་བའི་ཁ་ལོས་སྒྱུར་བ།ལྷ་དང་མི་རྣམས་ཀྱི་སྟོན་པ་དེ་ལ་ཡོ་བྱད་ཐམས་ཅད་དང་ལྡན་པའི་ཁྲུས་འདི་གསོལ་ལོ།།རི་བོ་ལྟ་བུར་མཛེས་པ་ཡི།།ཡོན་ཏན་དམ་པའི་རྒྱན་ལྡན་པ།།མཆོད་གནས་རིན་ཆེན་འདི་དག་ལ།།བདག་གིས་ཁྲུས་ནི་གསོལ་བར་བགྱི།མ་རིག་འཇོམས་པའི་ཉི་མ་སྟེ།།སྲིད་པའི་ནང་ནི་སེལ་པའི་སྨན།།དམ་ཆོས་རིན་ཆེན་འདི་ལ་ནི།།བདག་གིས་ཁྲུས་ནི་གསོལ་བར་གྱི།།བསྐལ་
བའི་མཐའ་ཡིད་དངོས་འཇོམས་པ།།འཇིགས་བྱེད་མེ་ཡི་ཆ་བྱད་ཅན།།མགོན་པོ་སྙིང་རྗེའི་སྟོབས་ལྡན་ལ།།བདག་གིས་ཁྲུས་ནི་གསོལ་བར་བགྱི།མཆོག་ཏུ་ཚིམ་ཞིང་སྐལ་བཟང་བ།།དམ་པའི་བདུད་རྩི་མཛེས་ཆ་བྱད།།ཆེ་གེ་མོ་དཔལ་རྡོ་རྗེ་ལ།།བདག་གིས་ཁྲུས་ནི་གསོལ་བར་བགྱི།།གདུལ་བྱའི་སེམས་ཅན་གང་དག་ལ།།རྒྱལ་བའི་སྤྲུལ་སྐུ་མང་པོ་ཡི།།ཆ་བྱད་ལྷ་ཡི་རྣམ་པ་ལ།།བདག་གིས་ཁྲུས་ནི་གསོལ་བར་བགྱི།།སྙིང་རྗེ་ཡིས་ནི་ངེས་གང་རྣམས།རྟག་ཏུ་ཕན་དང་བདེ་མཛད་པའི།།མཆོག་ཏུ་དུལ་བ་དེ་དག་ལ།།བདག་གིས་ཁྲུས་ནི་གསོལ་བར་བགྱི།།སངས་རྒྱས་གཟུགས་བརྙན་གནས་དང་ནི།།སློབ་པའི་དགེ་འདུན་གནས་ཀྱིས།།གཙུག་ལག་ཁང་དང་གནས་གཞན་ལ།།བདག་གིས་ཁྲུས་ནི་གསོལ་བར་བགྱི།།དེ་ནས་ཡོན་ཆབ་ལ་སོགས་པས་མཆོད་ལ།།ོཾ་བཛྲ་ཨ་བྷཱ་ར་ཎ་ཝ་པུ་ཥ་ནེ་སཝཱ་ཧཱ།ཞེས་པས་རྒྱན་ཅི་འབྱོར་བ་དབུལ་ལོ།།དེ་ནས་གང་ཡིན་པའི་བསྟོད་པ་བྱའོ།།དེ་ནས་འདི་སྐད་བརྗོད་དོ།།གང་བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ།བདེ་པར་གཤེགས་པ།འཇིག་རྟེན་མཁྱེན་པ།སྐྱེས་བུ་འདུལ་བའི་ཁ་ལོས་སྒྱུར་བ།བླ་ན་མེད་པ་ལྷ་དང་མི་རྣམས་ཀྱི་སྟོན་པ་དེ་རྒྱུ་དང་འབྲས་བུ་ཕུན་སུམ་ཚོགས་པ་གསུང་པ།ཆོས་ཐམས་ཅད་ཐུགས་སུ་ཆུད་པའི་སངས་རྒྱས་བཅོམ་ལྡན་འདས་དེ་བདག་གིས་རབ་ཏུ་གནས་པར་བགྱིའོ།།གང་བཅོམ་ལྡན་འདས་བྱང་ཆུབ་ཀྱི་ཕྱོགས་སུམ་ཅུ་རྩ་བདུན་ཡང་དག་པར་རྟོགས་ཤིང་མི་དགེ་བ་བཅུ་སྤངས་པ།མི་འཇིགས་པ་བཞི་དང།མ་འདྲེས་པའི་ཆོས་གསུམ་དང།དྲན་པ་ཉེ་བར་གཞག་པ་དང།སྙིང་རྗེ་ཆེན་པོ་ལ་སོགས་པ་རྣམས་ཡང་དག་པར་རྗེས་སུ་རྟོགས་པ།མ་ལུས་པའི་བསླབ་པ་རྒྱས་པར་བྱེད་པའི་ཆོས་རྣམས་ཡང་དག་པར་རྗེས་སུ་རྟོགས་པ་བདེ་བར་གཤེགས་པ་གཞལ་དུ་མེད་པའི་ཡོན་ཏན་གྱི་ཆོས་དང་ལྡན་པའི་སངས་རྒྱས་བཅོམ་ལྡན་འདས་འདི་བདག་གིས་རབ་ཏུ་གནས་པར་བགྱིའོ།།གང་བཅོམ་ལྡན་འདས་བླ་ན་མེད་པའི་ཚུལ་ཁྲིམས་ལ་སོགས་པ་ཕུང་བོ་ལྔ་ཡང་དག་པར་རྗེས་སུ་རྟོགས་པ།ཆོ་འཕྲུལ་གསུམ་དང།ཚངས་པའི་གནས་བཞི་དང།འཕགས་པའི་བདེན་པ་བཞི་ཡང་དག་བར་རྗེས་སུ་རྟོགས་པ།ཕྱིན་ཅི་
༄།།ལོག་པའི་ཤེས་བྱ་དང།།ཡེ་ཤེས་ལ་དབང་བརྙེས་པས་ཉོན་མོངས་པ་ལ་སོགས་པ་བདུད་བཞི་སྤངས་པའི་སངས་རྒྱས་བཅོམ་ལྡན་འདས་འདི་བདག་གིས་རབ་ཏུ་གནས་པར་བྱའོ།།གང་བཅོམ་ལྡན་འདས་པ་རོལ་ཏུ་ཕྱིན་པ་བཅུ་དང།དཔག་ཏུ་མེད་པའི་བསོད་ནམས་དང་ཡེ་ཤེས་ཀྱི་ཚོགས་དང་ལྡན་པ་སྐྱེས་བུ་ཆེན་པོའི་མཚན་ཅུ་རྩ་གཉིས་ཀྱིས་བརྒྱན་ཞིང་དཔེ་བྱད་བཟང་པོ་བརྒྱད་ཅུས་སྤྲས་པ།སྐུ་ལྟ་བས་ཆོག་མི་ཤེས་པ།མཐོང་ན་མི་མཐུན་པ་མེད་པ་སྟེ།རིགས་སོ་སོར་དེའི་སྐུ་གཅིག་ཏུ་མཐར་ཐུག་པ་ཐོབ་པ།འགྲོ་བ་ཐམས་ཅད་ཀྱི་གཉེ་ན།སངས་རྒྱས་བཅོམ་ལྡན་འདས་ལྡན་འདས་འདི་བདག་གིས་རབ་ཏུ་གནས་པར་བགྱིའོ།།དེ་ནས་གསེར་གྱི་ཐུར་མ་ཨ་ཉྫ་ནས་བྱུགས་པས་སྤྱན་དབྱེ་སྟེ།ོཾ་ཙཀྵུ་ཙཀྵུ་མནྟ་ཙཀྵུ་བི་ཤོ་དྷ་ན་བཛྲ་སཝ་ཧཱུཾ།ཞེས་བཟླས་ཤིང་བྱེའོ།།དེ་ནས་ཡང་མཆོད་པའི་ཁྱད་པར་ཀུན་གྱིས་མཆོད་དེ།དང་པོར་བུམ་པས་དབང་བསྐུར་ཞིང་ཁྲུས་ཆབ་གསོལ།དེ་ནས་མེ་ཏོག་དབུལ་ཏེ།འདི་ནི་མཆོག་གི་མེ་ཏོག་སྟེ།།ཆུ་ལས་སྐྱེས་དང་ཐང་ལས་སྐྱེས།མཆོག་ཏུ་གུས་པས་དབུལ་བར་བགྱི།།ཅི་བདེ་བར་ནི་བཞེས་སུ་གསོལ།།ོཾ་བཛྲ་དཱི་པ་ཧཱུཾ།འདི་ནི་མཆོག་གི་བདུག་སྤོས་ཏེ།།ལྷན་ཅིག་སྐྱེས་དང་སྦྱང་བའི་སྤོས།།མཆོག་ཏུ་གུས་པས་དབུལ་བར་བགྱི།།ཅི་བདེ་བར་ནི་བཞེས་སུ་གསོལ།།ོཾ་བཛྲ་དྷཱུཔྤེ་ཧཱུཾ། མར་མེ་འདི་ནི་ཕྱོགས་ཀུན་དུ།།འབར་ཏེ་མུན་བ་ཐམས་ཅད་སེལ།།མི་ཤེས་རབ་རིབས་ལ་བའི་ཕྱིར།།ཅི་བདེ་བར་ནི་བཞེས་སུ་གསོལ།།ོཾ་བཛྲ་དཱི་པ་ཧཱུཾ།འདི་ནི་མཆོག་གི་དྲི་ཡིན་ཏེ།།ཙནྡན་གྲུ་ཀུ་མ་ལ་སོགས་པ།།མཆོག་ཏུ་དད་པས་བདག་འབུལ་ན།།ཅི་བདེ་བར་ནི་བཞེས་སུ་གསོལ།།ོཾ་བཛྲ་གནྡྷེ་ཧཱུཾ།འདི་ནི་མཆོག་གི་ལྷ་བས་ཤོས་ཏེ།།ཁ་དོག་དྲི་དང་རོར་ལྡན་པའི།།བཟའ་དང་བཅའ་བར་ཡང་དག་ལྡན།།ཅི་བེ་བར་ནི་བཞེས་སུ་གསོལ།།ོཾ་བཛྲ་ནི་ཝ་ཏེ་ཧཱུཾ།དེ་ནས་འདོད་པ་སྔའི་ལོངས་སྤྱོད་དབུལ་ཏེ།གཟུགས་སྒྲ་དྲི་རོ་རེག་ལྡན་པའི།།མཆོག་ཏུ་གྱུར་བའི་ཟས་མཆོག་འདི།།བདག་གི་དད་པས་དབུལ་བར་བགྱི།།ཅི་བདེ་བར་ན་བཞེས་སུ་གསོལ།ོཾ་བཛྲ་དེ་པྱ་ཨ་ན་ནཾ་མཱ་དྷི་དྷྱ་ན་པྲའི་ཎ་ཎེ་སཝཱ་ཧཱ།དེ་ནས་རབ་ནས་ཀྱི་གཞི་གང་ཡིན་པའི་གནས་སྐབས་དང་སྦྱར་པ།ལྷ་ཁང་དང་མཆོད་རྟེན་ལ་སོགས་པ་ནི་རྣམ་པར་སྣང་མཛད་དུ་སྤྲུལ་ལ་བྷྲཱུཾ་ནས་པས་ལྷ་ཁང་དང་མཆོད་དེ་རྟེན་དུ་གྱུར་བར་བྱས་ལ།ལེགས་པ་མ་ལ་ནི་ཡུམ་མ་མ།།རྡོ་རྗེ་ཆོད་སུ་བྱས་པ་དེ་ཨ་ཞེས་
བས་ཡི་གེའི་རྣམ་པར་གྱུར་ཏེ།ཡི་གེ་དེའི་སྒོ་ནས་འཁོར་བའི་མཐའི་བར་དུ་འགྲོ་བའི་དོན་བྱེད་པར་བསམ་མོ།།དེ་ནས་བདུད་རྩི་འཁྱིལ་པའི་སྔགས་བཟླས་ཤིང་གཡས་པས།རྡོ་རྗེ་བཟུང་སྟེ་སྐུལ་སོགས་པའི་བུ་དང་སྐྱེད་པ་ཞབས་སུ་ལན་གསུམ་བསྐོར་ཏེ།སྐུའི་སུམ་ཆའི་ཚད་ཀྱི་སྟེགས་བུའི་ཁྲི་པ་ཡ་ཡོ་མེད་པར་ཅི་མཛེས་སུ་བཞུགས་ཏེ།ོཾ་སུ་པྲ་ཏི་ཥྛ་བཛྲེ་སཝཱ་ཧཱ།ཞེས་པས་བརྟན་པར་བཞུགས་སུ་གསོལ་ལོ།།དེ་ནས་གནས་པའི་ལྷ་དེ་དག་བྱ་ནི་ཆེ་ཞིང་བཀྲ་ཤིས་པ་དང་ཡུན་རིང་དུ་གནས་པར་བྱ་བའི་ཕྱིར་ཆོས་སྐྱོང་ལ་གཏོར་མ་བྱིན་ལ་གསོལ་བ་གདབ་།ཁྱད་པར་དུ་མ་ཏཱ་ཀཱ་ལ་ལ་གཏོར་མ་བྱིན་ལ། དེང་ནས་བཟུང་སྟེ་ཁྱོད་ཀྱིས་ངའི་བཀའ་འདན་པར་བྱིས་ལ།གནས་དང་བཅས་པ་འདི་ཇི་སྲིད་པའི་བར་དུ་སྲུང་ཞིང་མགོན་དང་སྐྱབས་མཛོད་ཅིག་པར་དབང་བསྐུར་ཞིང་རབ་ཏུ་གནས་པར་བྱའོ།།དེ་ནས་རྒྱས་པའི་སྦྱིན་སྲེག་ཙཱ་རུ་དང་བཅས་པ་བྱའོ།།དེ་ནས་བདེན་པའི་བྱིན་རླབས་བརྗོད་དེ།ོཾ་སངས་རྒྱས་དང་ཆོས་དང་དགེ་འདུན་གྱི་བདེན་པ་དང།རིག་སྔགས་དང།གསང་སྔགས་དང།གཟུང་སྔགས་དང།སྙིང་པོ་དང་ཕྱག་རྒྱ་དང།རིག་པའི་ལྷ་ཐམས་ཅད་ཀྱི་བཀའ་བདེན་པ་དང།རྟེན་ཅིང་འབྲེལ་བར་འབྱུང་བ་བསམ་གྱིས་མི་ཁྱབ་པའི་བདེན་པ་དང།བདེན་པའི་བྱིན་རླབས་ཀྱིས་བདེ་བར་གཤེགས་པའི་སྐུ་གསུང་ཐུགས་ཀྱི་རྟེན་འདི་ཞེས་བྱ་བ་མཆོད་པ་དང།བསྟོད་པ་དང།བཟླས་པ་ལ་སོགས་པའི་སྒོ་ནས་རབ་ཏུ་གནས་པར་བྱ་བས།བདེ་བར་གཤེགས་པའི་སྐུ་གཟུང་ཐུགས་ཀྱི་ངོ་བོ་འདི་དུས་འདི་ནས་བཟུང་ནས་འཁོར་བ་མ་སྟོངས་ཀྱི་བར་དུ་བདག་དང་ཡོན་བདག་དང་སེམས་ཅན་ཐམས་ཅད་ཐམས་ཅད་ཀྱི་ཕྱག་གི་གནས་མཆོད་པའི་རྟེན། བསོད་ནམས་བསགས་པའི་དཔལ་ལམ་གོན་དུ་གྱུར་ཏེ།ཞལ་དྲོ་བྱིན་ཆེ་འགྲོ་བ་སྐྱོབས་པའི་མཐུ་སྦྱིན་དང་ལྡན་ནས།བདག་དང་སེམས་ཅན་ཐམས་ཅད་ཚེ་དང།སྟོབས་དང།མདོག་དང།བདེ་བ་དང།ལོངས་སྤྱོད་དང།དབང་ཕྱུག་དང།རིགས་དང།གཟུགས་དང།དཔལ་བཟང་པོ་དཔག་ཏུ་མེད་པ་དང་ལྡན་པར་གྱུར་ཅིག།ངན་འགྲོ་ལས་ཐར་ཏེ་བདེ་པའི་གོ་འཕང་ཐོབ་པར་གྱུར་ཅིག།ལོངས་སྤྱོད་ཀྱི་མཆོག་ཐོབ་བ་དང་སེམས་ཅན་ཐམས་ཅད་ཀྱི་དཔལ་མགོན་དུ་གྱུར་ཅིག།ལུས་དང་སེམས་ཀྱི་སྡུག་བསྔལ་དང།ཡིད་མི་བདེ་བ་ལས་ངེས་བར་གྱུར་ཅིག།བསམ་པ་ཐམས་ཅད་ཕུན་སུམ་ཚོགས་ཤིང་
