༄།།རྒྱ་གར་སྐད་དུ།ཱརྱ་ཨ་མོ་བྷ་པཱ་ཤ་པོ་ཥ་ཏ་བི་དྷི་ཨཾ་ནཱ་ཡ།བོད་སྐད་དུ།འཕགས་པ་དོན་ཡོད་ཞགས་པའི་གསོ་སྦྱོང་གི་ཆོ་གའི་མན་ངག།འཕགས་པ་དོན་ཡོད་ཞགས་པ་ལ་ཕྱག་འཚལ་ལོ།།ན་མཿ ་ཨཱ་རྱ་བ་ལོ་ཀི་ཏེ་ཤཝ་རཱ་ཡ།བོ་དྷི་ས་ཏྭཱཡ།མ་ཧཱ་སཏྭཱ་ཡ།མ་ཧཱ་ཀཱ་རུ་ཎི་ཀཱ་ཡ།ཏདྱ་ཐཱ།ོཾ་ཨ་མོ་གྷ་ཤཱི་ལ་མ་ཧཱ་ཤུདྡྷ་སཏྭ།བྷ་ར་བྷ་ར།སཾ་བྷ་ར་སཾ་བྷ་ར།པདྨ་བི་བྷཱུ་ཥི་ཏ་བྷུ་ཛ་དྷ་ར།ས་མནྟ་ཨ་བ་ལོ་ཀི་ཏེ་ཤཝ་ར་ཨོཾ་ཨཱཿ ཧཱུཾ་ཕཊ་སཝཱཧཱ།གཟུགས་འདི་འཕགས་པ་དོན་ཡོད་ཞགས་པའི་གསོ་སྦྱོང་གི་དུས་སུ་ཉི་ཤུ་རྩ་གཅིག་བརྗོད་པར་བྱའོ།།དེའི་ཆོ་ག་ནི་དཀར་པོའི་ཕྱོགས་ཀྱི་ཚེས་བརྒྱད་ལ་བརྟུལ་ཞུགས་ཀྱིས་བསྡམས་པར་གྱུར་པས་ཁྱད་པར་དུ་བཀླག་པར་བྱ་སྟེ།བཅོམ་ལྡན་འདས་དོན་ཡོད་ཞགས་པ་ལ་ཡང་དག་པར་མཆོད་ཅིང་གསོལ་བ་གདབ་པར་བྱའོ།།ཆུ་ཚོད་ལ་སོགས་ཀྱི་ཁོངས་སུ་འོ་མ་དང།ཀ་ར་དང་དཀར་གསུམ་གྱི་ཟས་བཟའ་བར་བྱའོ།ཉལ་བའི་དུས་སུ་ཀུ་ཤ་བཏིང་བ་ལ་སེང་གེའི་ཉལ་ཐབས་ཀྱིས་མགོ་ལ་བཅོམ་ལྡན་འདས་ལྷག་པར་མོས་པར་བྱ་སྟེ།ཕྱག་བྱས།མཆོད་པར་བྱའོ།།ཚེས་བརྒྱད་ཀྱི་ཐོ་རངས་ཁ་ཤིན་ཏུ་གཙང་མར་བཀྲུས་ཤིང་སྔགས་ཀྱིས་དག་པར་གྱུར་པ་དང།རང་གི་སྙིང་གར་ཟླ་བའི་དཀྱིལ་འཁོར་ལ་གནས་པའི་ཧྲཱིཿ ་ཡིག་དཀར་པོའི་འོད་ཟེར་གྱི་དྲ་བས་རང་གི་ལུས་ལ་སོགས་པ་སྣ་ཚོགས་གསལ་བར་བྱས་ནས།བཅོམ་ལྡན་འདས་འཁོར་དང་བཅས་པ་སྤྱན་དྲང་པར་བྱའོ།།ོཾ་ཨཱ་གཙྪ་ཨཱ་གཙྪ་བྷ་ག་ཝཱན་ཨ་
