༄##། །རྒྱ་གར་སྐད་དུ། ཤྲཱི་བཛྲ་བཱ་རཱ་ཧཱི་ཀལྤ་སརྦ་ཨཱརྠ་སཱ་དྷ་ཀཿ ། བོད་སྐད་་དུ། དཔལ་རྡོ་རྗེ་ཕག་མོའི་རྟོག་པ་དོན་ཐམས་ཅད་སྒྲུབ་པ་ཞེས་བྱ་བ། རྡོ་རྗེ་ཕག་མོ་ལ་ཕྱག་འཚལ་ལོ། །ོཾ་ཧྲཱིཿ ་གྷ་ཏ་ཡ་གྷ་ཏ་ཡ་སརྦ་དུཥྚཱ་ན་ཧཱུཾ་ཕཊ་སཝཱ་ཧཱ། གཏོར་མ་བཏང་ལ་བསམ་གཏན་བྱ། །ལྟེ་བའི་དབུས་སུ་རཾ་ལས་བྱུང་བའི་མེའི་དཀྱིལ་འཁོར་གྲུ་གསུམ་པ་དམར་པོའོ། །དེའི་་དབུས་སུ་པདྨ་ཁ་དོག་དམར་པོ་འདབ་མ་བཞི་པའོ། །དེའི་སྟེང་དུ་བསྐལ་པའི་མེ་དང་མཚུངས་པའི་ཡི་གེ་ཧྲཱིཿ ཁྱབ་པར་འབར་བའོ། །དེ་ཡོངས་སུ་གྱུར་པ་ལས་བདག་ཉིད་རྡོ་རྗེ་ཕག་མོ་སྐུ་མདོག་དམར་མོར་བསྒོམ་པར་བྱ་སྟེ། གཡོན་བསྐུམ་པའི་ཞབས་ཀྱིས་རོའི་གདན་ལ་བཞུགས་པ། གཅེར་་དུ་སྐྲ་གྱེན་ལ་ཕྱོགས་པ་ཐོད་པའི་དབུ་རྒྱན་དང་ལྡན་པ། ཕྱག་རྒྱ་ལྔ་དང་བཅས་པ། ཕྱག་བཞི་མ། གཡས་པས་རྡོ་རྗེ་དང་རྡོ་རྗེའི་ལྕགས་ཀྱུ་བསྣམས་པ། གཡོན་པས་ཁ་ཊྭཱཾ་ག་དང་ཐོད་པ་དང ། ཞགས་པ་དང ། སྡིགས་མཛུབ་བོ། །ཞལ་གཅིག་མ། སྤྱན་གསུམ་མ། ཁྲོ་གཉེར་་ཅན། ཞལ་མཆེ་བ་རྣམ་པར་གཙིགས་མ། །རྡོ་རྗེ་འཇིགས་མཛད་མ། ཤིན་ཏུ་འཇིགས་སུ་རུང་བ། གསུས་པ་ཆེ་བ། ལྗགས་འདྲིལ་བ། དེ་ལྟ་བུར་བསྒོམས་ལ། ཡེ་ཤེས་སེམས་དཔའ་སྤྱན་དྲངས་ལ། ལེགས་པར་བཞུགས་པར་བྱ་བའོ། །དེ་ནས་མཆོད་པ་དང ། བསྟོད་་
