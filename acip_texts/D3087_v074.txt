༄#། །བདག་ཉིད་བསྙེན་པ་ཐོབ་པས་འཁྲུལ་འཁོར་འཆིང་བར་འདོད་ན། དུར་ཁྲོད་ཀྱི་རས་ལ་ཁྲག་དང་དུག་དང་ལན་ཚཝ་དང་སྐེ་ཚེ་ལ་སོགས་པའི་ཁུ་་བས་འཁོར་ལོ་མུ་ཁྱུད་གཉིས་ལ་བསྐོར་བ་བྲིས་ཏེ། ནང་མའི་ལྟ་བ་ལ་བསྒྲུབ་བྱའི་མིང་ས་བོན་གྱི་ཡི་གེ་བྲིས་པའི་ཕྱི་རོལ་དུ། ཏདྱ་ཐཱ། ཨོཾ་ནས་ཧཱུཾ་དྲུཾ་བནྡྷའི་བར་དུ་བྲིས་པའམ་མཐར་ཆེ་གེ་མོ་མཱ་ར་ཡ་ཕཊ་ཅེས་བྲིའོ། །རིམ་པ་གཉིས་པ་ལ་ཐམས་ཅད་འཇོམས་པའི་སྔགས་མཱ་ར་ཡ་དང་་བཅས་པར་དགོད་དོ། །དེ་ནས་གྲོག་མཁར་གྱི་ས་དང ། བ་ལང་གི་གཅི་བ་དང ། དགྲའི་རྐང་རྗེས་ཀྱིས། བགེགས་ཀྱི་ཆུ་ཕར་འགྲམ་གྱིས་ལས་གཟུགས་བརྙན་བྱས་ཏེ། དེའི་སྙིང་གར་འཁྲུལ་འཁོར་བཅུག་སྟེ་དོང་གྲུ་གསུམ་དུ་གཞུག་གོ། །དེ་ནས་བདག་ཉིད་ལྷའི་རྣལ་་འབྱོར་རྫོགས་པར་བྱ། འཁོར་ལོ་བསྒྲུབ་བྱར་བསམས་པའི་རྟེན་ལ་ཕྱག་རྒྱའི་ཚོགས་ལ་སོགས་པ་ཀུན་བཀུག་ཅིང་བཅུག་པར་བྱས་ལ། ཆངས་པ་དང་དབང་པོ་དང་ལེགས་ལྡན་དྲག་པོ་ལ་སོགས་པ་རྣམས་ལ་གཏོར་མ་བྱིན་ཏེ། གསོལ་བ་བཏབ་ནས་བཟླས་པ་ནི་ཕྱག་རྒྱའི་ཚོགས་ལ་་
