༄།།འཕགས་པ་སྤྱན་རས་གཟིགས་པོ་ཏ་ལ་ཀེ་རིའི་རྩེ་མོ་པ་ལ་ཕྱག་འཚལ་ལོ།།དེ་ནས།རི་མཆོག་དཀྱེལ་འཁོར་རྒྱལ་པོ་ཁྱོད།།ཅེས་འབྱུང་བའི་སྒྲུབ་པའི་ཐབས་བཤད་པར་བྱའོ།།ཐུགས་རྗེ་ཡི་སྟོབས་རི་མཆོག་རྩེར།།ཉི་ཤུ་རྩ་ལྔའི་བདག་ཉིད་སྟོན།།འཇིག་རྟེན་གསུམ་མགོན་ལ་བཏུད་དེ།།དེ་ཡི་སྒྲུབ་ཐབས་མདོར་བསྡུས་བྲི།།དང་པོར་རེ་ཞིག་རྣལ་འབྱོར་གྱི་དབང་ཕྱུག་ཚངས་པའི་གནས་བཞིས་ཡིད་ཉེ་བར་བརླན་པར་བྱས་ལ།བསམ་གཏན་གྱི་ཁང་བུ་ལ་སོགས་པའི་གནས་མལ་གང་ཡིན་པ་པོ་ཏ་ལ་ཀེརིའི་རྒྱལ་པོར་བྱིན་གྱིས་བརླབས་ཏེ།དེར་གཞལ་མེད་ཁང་རིན་ཆེན་སྣ་བདུན་གྱི་རང་བཞིན་བཀོད་པ་ཕུན་སུམ་ཚོགས་པར་བཀོད་པ།།འཕགས་པ་སྤྱན་རས་གཟིགས་དབང་ཕྱུག་འཁོར་གྱི་དཀྱིལ་འཁོར་དང་བཅས་པ་མངོན་པར་
༄།།བལྟ་བར་བྱའོ།།ཧྲཱིཿ །འདམ་སྐྱེས་སྡོང་བུ་འདབ་བརྒྱད་དབུས།།བདག་ཉིད་འཇིག་རྟེན་དབང་ཕྱུག་བསྐྱེད།།དེ་ནི་ཟླ་མདོག་སྐྱིལ་ཀྲུང་ཕྱེད།།མཆོག་སྦྱིན་པདྨ་འཛིན་པའོ།། ཨི་ཨུ་ཨེ།ཤར་སོགས་ཕྱོགས་དང་མཚམས་རིམ་བཞིན།།འཁོར་ལོ་རིན་ཆེན་པདྨོ་ལས།། ཕྱོགས་ཀྱི་ཁ་དོག་གཞོན་ནུའི་ཚུལ།།གཏེར་ཆེན་བུམ་པ་བཞིས་གང་བའོ།།ཱ་ཨཱི་ཨཱུ་ཨཻ།དེ་མཐར་འཁོར་ལོ་རྩིབས་བརྒྱད་ལ།།ཕྱོགས་མི་ཕྱོགས་ཀྱི་ཁ་དོག་ཅན།།གཏི་མུག་རྡོ་རྗེ་སྒྲོལ་མ་ཅན།།བག་ཆགས་རྡོ་རྗེ་རྡོ་རྗེ་འཛིན།།འདོད་ཆགས་རྡོ་རྗེ་ཞགས་པ་ཐོགས།།ཞེ་སྡང་རྡོ་རྗེ་རལ་གྲི་བསྣམས།།ོ་ཨཽ་ཨཾ་ཨཿ །བྱང་ཤར་ལ་སོགས་མཚམས་བཞི་ཡུམ།།བརྟན་པའི་རྡོ་རྗེ་རི་རབ་འཛིན།།སྦྱོར་བའི་རྡོ་རྗེ་ཟླ་བ་དང།།འབར་བའི་རྡོ་རྗེ་ཉི་མ་ཅན།།སྟོབས་ཀྱི་རྡོ་རྗེ་བ་དན་ཐོགས།།ཁ་དོག་ཕྱེད་གཟུགས་སྒེག་མོའི་ཚུལ།།ཀ་ཙ་ཊ་ཏ།ཁྱམས་ཀྱི་ཤར་སོགས་ཕྱོགས་བཞིར་ཡང།།ཕྱོགས་མདོག་གར་གྱིས་རོལ་པ་མོ།།རྡོ་རྗེ་གཟུགས་མཛེས་མེ་ལོང་ཅན།།རྡོ་རྗེ་སྒྲ་སྙན་པི་ཝང་བསྒྲེང།།རྡོ་རྗེ་དྲི་མཆོག་བྱུང་པ་ཐོགས།།རྡོ་རྗེ་རོ་བཟངས་ཞལ་ཟས་འཛིན།།པ་ཡ་ཤ་ཀྵཿ །དེ་བཞིན་བྱང་ཤར་སོགས་གྲཝ་བཞིར།།རྡོ་རྗེ་རེག་མ་གོས་མཆོག་ཐོགས།། རྡོ་རྗེ་ཆོས་མ་ཆོས་འབྱུང་ཅན།།རྡོ་རྗེ་ཞིང་མ་མཎྜལ་འཛིན།།རྡོ་རྗེ་སྣང་མ་སྒྲོན་མ་ཐོགས།།ཡིད་འོང་ཕྱོགས་ཕྱེད་མདོག་ཅན་ལའོ།།རྀ་རཱྀ་ལྀ་ལཱྀ།དེ་ནས་ཤར་སོགས་སྒོ་བཞིར་ཡང།།ལྕགས་ཀྱུ་ཞགས་པ་ལྕགས་སྒྲོག་དྲིལ།།ཕྱོགས་མདོག་ཅུང་ཟད་ཁྲོ་བའི་ཚུལ།།དེ་ལྟར་ཀུན་ཕྱག་གཡོན་པདྨོ།།བརྩོན་པའི་ཆ་བྱད་པད་ཟླ་ལ།།རང་གི་ས་བོན་ལས་གྱུར་མཚུངས།།དེ་རྗེས་སྒྱུ་མ་ཏིང་འཛིན་ལ།།གནས་ནས་དག་པ་རྟོགས་པར་བྱ།།གནས་དང་ལུས་རབ་རྣམ་པར་དག།དཀྱིལ་འཁོར་འཁོར་ལོ་ཞེས་བྱར་བརྗོད།།དེ་བཞིན་ལུས་དང་སེམས་རབ་དག།ཉི་ཤུ་ལྔ་ཡི་བདག་ཉིད་དོ།།ཕེཾ་ཕེཾ་ཕེཾ་ཕེཾ།དེ་ནས་ཡེ་ཤེས་དཀྱིལ་འཁོར་ལྷ།།ཇི་བཞིན་བཀུག་ལ་མཆོད་སོགས་བཅས།།གསོལ་བཏབ་དམ་ཚིག་མཐུ་བསྐྱེད་དེ།།རིག་པའི་ཏིང་འཛིན་ལྡན་པས་བཟླས།།ོཾ་ཨཱཿ ཧྲཱིཿ པོ་ཏ་ལ་ཀེ་རུ་ཏུ་མ་ཧཱ་ཀཱ་རུ་ཎཱི་ཀ་ཧཱུཾ་ཧཱུཾ་ཕཊ་སཝཱ་ཧཱ། ཨི་ཨུ་ཨེ།ཱ་ཨཱི་
