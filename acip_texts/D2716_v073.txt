༄།།རྒྱ་གར་སྐད་དུ།ཤུཀླ་མཉྫུ་གྷོ་ཥ་པཱུ་ཛ་བི་དྷི་ནཱ་མ།བོད་སྐད་དུ།།འཇམ་དབྱངས་དཀར་པོ་མཆོད་པའི་ཆོ་ག་ཞེས་བྱ་བ།རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ།།ལྷ་ཡི་སྒྲུབ་ཐབས་ཞེས་བྱ་བ།།ཏིང་འཛིན་བསྒོམ་པ་བཟླས་པ་དང།།བསྟོད་དང་མཆོད་པ་ཕྱག་བགྱི་བའི།།ཡན་ལག་དྲུག་ཏུ་རྒྱལ་བས་གསུངས།།དེ་ནས་སྔགས་པས་སྒྲུབ་པ་དང་རྗེས་སུ་མཐུན་པའི་གནས་མཆོག་ཏུ་གཙང་བར་བྱས་ནས།།དམའ་བའི་སྟན་ལ་འདུག་སྟེ།ཚགས་ཀྱིས་ཡང་དག་པར་བཙགས་པའི་ལྷའི་ཆུ་སྔགས་འདི་ལན་གསུམ་གྱིས་སྦྱང་བར་བྱའོ།།ོཾ་ཨཱཿ བཛྲོད་ཀེ་ྀ་མྲ་ཏཾ་བྷ་བ་ཧཱུཾ་སཝཱ་ཧཱ།དེ་ལས་བླངས་ནས། ཇི་ལྟར་བལྟམས་པ་ཙམ་གྱིས་ནི།།དེ་བཞིན་གཤེགས་ཀུན་ཁྲུས་གསོལ་ལྟར།།ལྷ་ཡི་ཆུ་ནི་དག་པ་ཡིས།།དེ་བཞིན་བདག་གིས་ཁྲུས་བགྱིའོ།།ོཾ་ཨཱཿ སརྦ་ཏ་ཐཱ་ག་ཏ་བྷི་ཥེ་ཀ་ཏ་ས་མ་ཡ་ཤྲི་ཡེ་ཧཱུཾ།ཁྲུས་ཀྱི་སྔགས་སོ།།དེ་ནས་ཧྲཱིཾ་ཏྲཱཾ་ཨོཾ་ཧཱུཾ་ཁཾ་བཾ་ཞེས་པ་དེ་བཞིན་གཤེགས་པ་དྲུག་དག་པའི་ཕྱིར།དབང་པོ་དྲུག་ལ་དགོད་པར་བྱ་སྟེ།ཁ་དང།སྣ་དང།མིག་དང།རྣ་བ་དང།ལུས་དང།སྙིང་ག་རྣམས་སུ་རིམ་པ་ཇི་ལྟ་བར་སྔོན་དུ་ས་བོན་དྲུག་བརྗོད་ཅིང།སོར་མོ་ལྔའི་རྩེ་མོས་རེག་ནས་སྲོག་རྩོལ་བྱའོ།།ོཾ་བཿ སཝཱ་ཧཱ།ཞེས་པས་ལག་པ་དང་རྐང་པ་དག་ལ་འཐོར་ཞིང།ོཾ་ཧྲཱིཿ ་སཝཱ་ཧཱ་ཞེས་པས་ཞལ་བསིལ་ལོ།།ོཾ་ན་མོ་བྷ་ག་བ་ཏེ་པུཥྤ་ཀེ་ཏུ་རཱ་ཛཱ་ཡཱ་ཏ་ཐཱ་ག་ཏཱ་ཡ་ཨརྷ་ཏེ་སམྱཀྶཾ་བུདྡྷཱ་ཡ།ཏདྱ་ཐཱ་པུཥྤེ་པུཥྤེ་མ་ཧཱ་པུཥྤེ་སུ་པུཥྤེ་པུཥྤོ་དྦྷ་བ།པུཥྤ་སཾ་བྷ་བེ།པུཥྤཱ་ཝ་ཀཱི་རྞྞེ་སཝཱ་ཧཱ།ཞེས་པ་འདི་ལན་བདུན་གྱིས་མེ་ཏོག་སྦྱང་བའོ།།དེ་ནས་གཡོན་པའི་མཐེ་བོང་དང་སྲིན་ལག་
༄།།གིས་མེ་ཏོག་བླངས་ནས།ོཾ་ཨཱཿ ཧཱུཾ་གིས་ལུས་དང་ངག་དང་ཡིད་བྱིན་གྱིས་བརླབས་པར་བྱའོ།ཡང་དེ་བཞིན་དུ་མེ་ཏོག་གཅིག་བླངས་ལ།།ོཾ་མ་ཎི་དྷ་རི་བཛྲི་ཎི་མ་ཧཱ་པྲ་ཏི་ཏོག་གཅིག་བླངས་ལ།།ོཾ་མ་ཎི་དྷ་རི་བཛྲི་ཎི་མ་ཧཱ་པྲ་ཏི་སཱ་རེ་རཀྵ་རཀྵ་མཱཾ་སརྦྦ་སཏྭཥྛཾ་ཧཱུཾ་ཧཱུཾ་ཕཊ་ཕཊ་སཝཱ་ཧཱ།འདིས་བདག་ཉིད་ཀྱི་མགོ་བོར་བསྲུང་བར་བྱའོ།།ོཾ་སཝ་བྷཱུ་མེ་བཛྲཱི་བྷ་བ་ཧཱུཾ།འདི་དག་གིས་དཀྱིལ་འཁོར་བྱ་བའི་ས་ལ་བསང་གཏོར་བྱ་ཞིང་སྦྱངས་ལ།དེ་ནས་ཨོཾ་བཛྲ་སཏྭ་སརྦྦ་བི་གྷྣ་ནུ་ཏྶཱ་ར་ཡ་ཧཱུཾ་ཕཊ།ཞེས་པས་གཡོན་སྐོར་གྱིས་བགེགས་བསྐྲད་པར་བྱའོ།།དེ་ནས་སྲོག་ཆགས་མེད་པའི་བ་བྱུང་ངམ་ཙནྡན་ལ་སོགས་པ་དྲི་བཟང་པོའི་ཆུས་ལག་པ་གཡས་པས་དཀྱིལ་འཁོར་ཟླུམ་པོར་ཉེ་བར་བྱུགས་ལ།ཚིགས་སུ་བཅད་པ་གཉིས་པོ་བཀླག་པར་བྱའོ།།བ་ཡི་ལྕི་བ་ཆུར་བཅས་སྦྱིན་པ་ཡང་དག་བྱི་དོར་ཚུལ་ཁྲིམས་དང།།སྲོག་ཆགས་ཕྲ་མོའང་བསལ་བ་བཟོད་པ་བྱ་བ་ཉེར་གནས་བརྩོན་འགྲུས་སོ།།སེམས་རྩེ་གཅིག་དེའི་སྐད་ཅིག་བསམ་གཏན་རི་མོ་མཛེས་འབར་ཤེས་རབ་ཡིན།།ཐུབ་པའི་མཎྜལ་བགྱིས་ལས་ཕ་རོལ་ཕྱིན་དྲུག་འདི་དག་ཐོབ་འགྱུར་ཞིང།།ཁ་དོག་གསེར་དུ་འགྱུར་ཞིང་ནང་ཀུན་ལས་ནི་རྣམ་པར་གྲོལ་བར་འགྱུར།།ལྷ་དང་མི་ལས་ཆེས་ལྷག་འགྱུར་དང་ཟླ་བ་ལྟ་བུའི་མཛེས་པ་འབར།།འདིར་ནི་ལུས་ཀྱི་ལས་བགྱིས་པ་ལས་སངས་རྒྱས་པ་ཡི་ཁྱིམ་དག་ཏུ།།ནོར་དང་གསེར་གྱིས་ཡང་དག་འབྱོར་ཞིང་རྒྱལ་པོའི་རིགས་སུ་སྐྱེ་བར་འགྱུར།།དེ་ནས་སྐྱོང་ནུལ་བྱས་པའི་དཀྱིལ་འཁོར་གྱི་དབུས་སུ།།གཡས་པའི་མཐེ་བོང་བཞག་ནས།མཛུབ་མོས་ཟླ་བ་གང་བ་ལྟ་བུའི་རེ་ཁཱ་ཨོཾ་བཛྲ་རེ་ཁེ་སུ་རེ་ཁེ་ཧཱུཾ་ཕཊ།ཅེས་པས་གཡས་སྐོར་དུ་བྱ་སྟེ།ལག་པ་གཡོན་པས་མེ་ཏོག་གཅིག་བླངས་ལ་གཡས་པའི་རྒྱབ་ཏུ་མེ་ཏོག་དེ་བཞག་ནས།ོཾ་སུ་རེ་ཁེ་སརྦ་ཏ་ཐཱ་ག་ཏཱ་དྷི་ཏིཥྛནྟུ་སཝཱ་ཧཱ།ཞེས་པས་ལག་པའི་རྒྱབ་བསྒྱུར་ཏེ།མེ་ཏོག་དེ་དཀྱིལ་འཁོར་གྱི་དབུས་སུ་དབུལ་བར་བྱའོ།།དེ་ནས་ལག་པ་བཀྲུས་ནས་གཡོན་པ་དང་གཡས་པ་དག་གིས་མེ་ཏོག་བླངས་ལ།ོཾ་ཙནྡྲརྐ་བི་མ་ལེ་སཝཱ་ཧཱ།ཞེས་པས་དཀྱིལ་འཁོར་ལ་བཀྲམ་པར་བྱའོ།དེ་ལྟར་ཟླ་བ་དང་ཉི་མའི་ངོ་བོས་དཀྱིལ་འཁོར་བྱིན་གྱིས་བརླབས་ནས།རང་གི་སྙིང་གར་ཨ་ཡིག་ཡོངས་སུ་གྱུར་པའི་ཟླ་བ་ལ་དྷཱིཿ ཡིག་བསམས་ལ།དེའི་འོད་ཟེར་གྱི་དྲ་བས་
ནམ་མཁར་བཅོམ་ལྡན་འདས་སྣང་བར་བྱས་པ།།སྔགས་འདིས་སྤྱན་དྲང་བར་བྱ་སྟེ།ོཾ་ཤ་རད་མ་ལ་མ་དྷྱཱ་ཧྞ་ག་ག་ནོ་པ་མ།དྷརྨ་དྷཱ་ཏུ་སཝ་བྷཱ་ལྦ་བྷག་བཱ་ན་མཉྫུ་གྷོ་ཥ་ཨི་ཧཱ་གཅྪ་མཎྜ་ལེ་ཨ་དྷིཥྛཱ་ནཾ་ཀུ་རུ་ཇཿ ཧཱུཾ་བཾ་ཧོཿ ་ཞེས་པས་དཀྱིལ་འཁོར་དུ་སྤྱན་དྲང་བ་དང།བྱིན་གྱིས་བརླབ་པ་དང།རྗེས་སུ་བཅིང་བ་དང།ཡོངས་སུ་མཉེས་པ་རྣམས་བྱས་ནས།།ོཾ་པྲ་བ་ར་སཏྐཱ་ར་ཤྲཱི་མཉྫུ་གྷོ་ཥ་ཨརྒྷཾ་པཱ་དྱཾ་ཨཱ་ཉྩ་མ་ནཾ་པྲོཀྵ་ཎཾ་པྲ་ཏི་ཙྪ་སཝཱ་ཧཱ།དེ་ནས་སེམས་གཞན་དུ་མ་ཡེངས་པར་ཡང་དག་པའི་དད་པ་དང།ལྷག་པའི་བསམ་པས་མཆོད་པར་བྱ་སྟེ།དབུས་སུ་ཨོཾ་ཨ་ར་པ་ཙ་ནཱ་ཡ་བཛྲ་པུཥྤེ་དྷཱིཿ ་སཝཱ་ཧཱ།མདུན་དུ་ཨོཾ་ཛཱ་ལི་ནི་པྲ་བྷཱ་ཡ་བཛྲ་པུཥྤེ་རཾ་སཝཱ་ཧཱ།རྒྱབ་ཏུ་ཨོཾ་ཙནྡྲ་པྲ་བྷཱ་ཡ་བཛྲ་པུཥྤེ་སཾ་སཝཱ་ཧཱ།གཡས་སུ་ཨོཾ་ཀེ་ཤི་ནྱེ་བཛྲ་པུཥྤེ་ཙཾ་སཝཱ་ཧཱ།གཡོན་དུ་ཨོཾ་ཨུ་པ་ཀེ་ཤི་ནྱེ་བཛྲ་པུཥྤེ་ནཾ་སཝཱ་ཧཱ།རང་རང་གི་སྔགས་འདིས།།མེ་ཏོག་དང།བདུག་སྤོས་དང།མར་མེ་དང།དྲི་མཆོག་དང།ཞལ་ཟས་ལ་སོགས་པ་རྣམས་ཀྱིས་ཡང་དག་པར་མཆོད་ནས།གཏོར་མའི་སྔགས་ཀྱིས་གཏོར་མ་དབུལ་བར་བྱ་སྟེ།ོཾ་ཨ་ཀཱ་རོ་མུ་ཁཾ་སརྦ་དྷརྨཱ་ཎཱཾ་ཨཱ་དྱ་ནུཏྤ་ནྣ་ཏྭཱད་ཨོཾ་ཨཱཿ ཧཱུཾ་ཧོཿ ་འདི་དག་གིས་གཏོར་མ་སྦྱར་བར་བྱའོ།།དེ་ནས་ཨོཾ་ཨ་ར་པ་ཙ་ནཱ་ཡ།ཀུ་མཱ་རི་ད་ཧ་ན་དཀྵཱ་ཡ།ཙནྡྲ་ཀཱནྟི་མ་ཎི་པྲ་བྷཱ་ཡ།ཁངྒ་པུསྟཾ་ཀ་བྱཱ་གྲཱ་ཡ།ཧསྟ་ཡཾ་མཉྫུ་བ་ནི་ཝ་ར་པྲ་དཱ་ཡ།ི་མཾ།བ་ལིཾ།གནྡྷཾ།པུཥྤཾ།དྷཱུ་པཾ།དཱི་པཾ།མ་དྷུ།ཤ་ཀ་རཱ་རི།ས་ཧི་ཏཾ།གྲྀཧྞ་གྲྀཧྞ།ཁ་ཁ།ཁཱ་ཧི་ཁཱ་ཧི།མ་མ་ཤཱིནྟཾ།པུཥྚིཾ།རཀྵ་བ་ར་ཎ་གུཔྟ་ཀུ་རུ་ཨོཾ་ཨཱཿ དྷཱིཿ ཧཱུཾ་སཝཱ་ཧཱ།གཏོར་མའི་སྔགས་སོ།།དེ་ནས་མངོན་པར་བསྟོད་པར་བྱའོ།།དེ་ནས་ཚིགས་སུ་བཅད་པ་འདི་བརྗོད་པར་བྱ་སྟེ།རྨོངས་པའི་བློ་ཡིས་བདག་གིས་ཅ་ནིས་ཀྱང།།ནོངས་པ་བགྱིས་དང་བགྱིས་སྩལ་གང་ཅིའང་རུང།།གང་ཕྱིར་ལུས་ཅན་ཀུན་གྱི་སྐྱབས་ཡིན་ཕྱིར།།དེ་ཀུན་མགོན་པོ་ཁྱོད་ཀྱིས་བཟོད་པར་འཚལ།།དེ་ནས་ཚིགས་བཅད་འདིས་སྨོན་ལམ་བྱ་སྟེ།དགེ་བ་འདི་ཡིས་བདག་ཉིད་ནི།།སངས་རྒྱས་ཉིད་དུ་མངོན་གྱུར་ནས།།འགྲོ་ཀུན་གཏིང་མཐའ་མེད་པ་ཡི།།སྲིད་པའི་མཚོ་ལས་སྒྲོལ་གྱུར་ཅིག།དེ་ནས་ཚིགས་བཅད་འདིས་གཤེགས་སུ་གསོལ་བར་བྱ་སྟེ།ཁྱེད་ཀྱིས་སེམས་ཅན་དོན་ཀུན་མཛད།།ཇི་ལྟའི་རྗེས་མཐུན་དངོས་
