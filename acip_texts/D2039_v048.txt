༄།།རྒྱ་གར་སྐད་དུ།དེ་ཝི་དྷ་ར་པྲ་བྷཱ་ཨ་དྷིཥྛཱ་ན།བོད་སྐད་དུ།ལྷ་མོ་འོད་འཛིན་མའི་བྱིན་གྱིས་བརླབ་པ་བཅོམ་ལྡན་འདས་གཏི་མུག་དགའ་མ་ལ་ཕྱག་འཚལ་ལོ།།མ་ལུས་སྲིད་པའི་གཏི་མུག་རྣམས།།མཐར་བྱེད་མ་ལ་རབ་བཏུད་ནས།།སྤྲོས་མེད་བདུད་རྩི་ཟ་བ་ཡི།།ཏིང་ངེ་འཛིན་གྱིས་བྱིན་བརླབ་བཤད།།མཎྜལ་ལ་སོགས་ལྟ་གོན་ཏེ།།བདག་བསྐྱེད་བཟླས་པ་མཆོད་གཏོར་དང།།འཁོར་ལོ་ཚོགས་ཀྱིས་མཉེས་བྱས་ལ།།ཡོན་བཅས་དང་པའི་སློབ་མ་ལ།།སྡོམ་པ་བྱིན་ལ་དམ་ལ་གཞག།དེ་ནས་འདུན་པ་དྲག་པོ་ཡིས།། བླ་མ་ལ་ནི་གསོལ་བ་གདབ།།པདྨའི་དབུས་གནས་ཟླ་བ་ལ།།ོཾ་སྐྱེས་ལྷ་མོ་མཉམ་བཞེངས་དཀར།།ཆུ་ཤེལ་གྲི་གུག་པདྨའི་སྣོད།།ཐུགས་ཀར་འཛིན་པ་རྒྱན་གྱིས་བརྒྱན།།འོད་དཀར་འཕྲོ་འདུ་ཤེལ་ལྟ་བུ།།དེ་ལྟའི་གཉིས་ཀ་གསལ་བྱས་ནས།།བླ་མའི་སྙིང་གར་
