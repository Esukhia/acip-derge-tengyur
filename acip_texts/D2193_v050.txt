༄།།རྒྱ་གར་སྐད་དུ།ཤྲི་བཛྲ་པཱ་ཎི་སཱ་དྷ་ན་ནཱ།བོད་སྐད་དུ།དཔལ་ཕྱག་ན་རྡོ་རྗེ་སྒྲུབ་པའི་ཐབས་ཞེས་བྱ་བ།དཔལ་ཕྱག་ན་རྡོ་རྗེ་གསུམ་པོ་ལ་ཕྱག་འཚལ་ལོ།།གསང་བའི་བདག་པོ་བསྒྲུབ་པར་འདོད་པས།། དང་པོར་ཆོས་ཐམས་ཅད་སྟོང་པར་བསམ།དེ་ནས་སྙིང་རྗེ་ཆེན་པོ་བསྐྱེད།དེའི་སྟེང་དུ་ཉི་མའི་དཀྱིལ་འཁོར།དེའི་དཀྱིལ་དུ་ཧཱུཾ་མཐིང་ནག་འབར་བ་བསམ།ཧཱུཾ་གི་འཕྲོ་འདུ་ལས་རྡོ་རྗེ་མཐིང་ནག་འབར་བ་ཧཱུཾ་གིས་མཚན་པ་བསམ།ོཾ་བཛྲ་པཱ་ཎི་ཧཱུཾ་ཕཊ།ཅེས་བརྗོད་པས།དེ་དག་ཡོངས་སུ་གྱུར་པ་ལས་རྡོ་རྗེ་གཏུམ་པོ་ཤིན་ཏུ་ཁྲོས།འཇིགས་སུ་རུང་བ།སྐུ་མདོག་མཐིང་ནག།སྤྱན་གསུམ་པ།འཇིགས་སུ་རུང་བ་སྦྲུལ་དང་རྒྱན་གྱིས་བརྒྱན་པ།སྟག་ལྤགས་ཀྱི་ཤམ་ཐབས་ཅེ་ན།།ཕྱག་གཡས་རྡོ་རྗེ་རྒྱ་གྲམ་གྱི་ཐོ་བ་འཕྱར་བ།གཡོན་མི་རུས་ཀྱི་ཕུར་པ་འདྲིལ་
༄།།བ་ཅིག་ཏུ་བསམས་ལ།ོཾ་བཛྲ་རཀྵ་རཀྵ་ཧཱུཾ།ོཾ་ཧཱུཾ་ཏྲཱཾ་ཧྲཱིཿ ཿ ཞེས་གོ་བགོའོ།།དེ་ནས་ཡེ་ཤེས་སེམས་དཔའ་མདུན་དུ་བསམ།བདུན་རྣམ་དག་བྱ།ཛཿ ཧཱུཾ་བཾ་ཧོཿ ས་རང་ལ་བསྟིམ།ོཾ་བཛྲ་ཙཎྜ་མ་ཧཱ་རོ་ཥ་ན་ཧཱུཾ་ཕཊ།སུམ་འབུམ་ཉི་ཤུ་རྩ་གཅིག་ཏུ་བཟླས་སོ།། སྔགས་ཀྱི་རྒྱལ་པོ་འདི་ཅུང་ཟད་བཟླས་པས་སྡིག་པ་ཐམས་ཅད་སྲེག་པར་བྱེད་དོ།།ཐམས་ཅད་སྲུང་པར་བྱེད་དོ།།གནོད་པའི་ལོག་འདྲེན་ཐམས་ཅད་མེད་པར་བྱེད་དོ།།ོཾ་བཛྲ་ཙཎྜ་མ་ཧཱ་རོཥ་ཎ་ཧཱུཾ་ཕཊ།བ་ལིཾ་ཨི་དཾ་གྲྀཧྞ་གྲྀཧྞ།།བཱ་ཧི་ཁའ་ཧི།བྷུཉྫ་ཧོཿ རཀྟ་པི་པ་ཏོ།སམ་ཡེ་སཝཱ་ཧཱ། དེ་བསྙེན་པ་བྱེད་པའི་དུས་སུ་རྒྱུན་དུ་གཏོར་མ་གཏོང་བའི་སྔགས་སོ།།དེ་ནས་དྲག་པོའི་ལས་བྱ་བ་ར་འདོད་པས།དང་པོར་དཀྱིལ་འཁོར་ཇི་ཙམ་དྲན་བ་ཅིག་བྱ།རྡོ་རྗེ་རྒྱ་གྲམ་བྲི།ར་ཀུན་ནག་པོར་བྱ།རེ་ཁཱ་ཚིལ་དང་ཐལ་ཆེན་བསྲེས་པས་བྲི།དེའི་དབུས་སུ་ཨེ་གྲུ་གསུམ་ཟབས་སུ་མཛུབ་གང་བ་ཅིག་བྲུས་ལ།ནང་རོ་བསྲེགས་པའི་ཐལ་བས་བྱུག།གྲུ་གསུམ་དེའི་ཕྱི་རོལ་དམར་པོར་བྱ།དེ་ནི་དཀྱིལ་འཁོར་བྱ་བའི་ཐབས་སོ།།དེ་ནས་ལིངྒ་བཅའ་བའི་ཐབས་ན།སྤྲ་ཚིལ་ལས་ལིངྒ་སོར་བཞི་པ་བྱས་ལ་དེའི་སྙིང་གར་ཤོག་བུ་ལ་དམར་ཆེན་གྱིས་རྡོ་རྗེ་རྒྱ་གྲམ་བྲིས་ལ།བསྒྲུབ་བྱ་རང་གི་རྟེན་དང་བྲལ་བར་བསམ།གྲུ་གསུམ་དེའི་དབུས་སུ་མིང་བྲིས་ལ་གཞུག།དེ་ནས་གྲུ་གསུམ་ནང་དུ་བཅུག་ལ།སྐེ་ནས་སྐུད་པ་སྔོན་དམར་གྱིས་བཏགས་ལ།དེའི་སྣ་ལ་མིའི་རྗེ་ངར་གྱི་ཕུར་པ་སོར་བཞི་པ་ཅིག་བཏགས་ལ།འཇིགས་བྱེད་ཆེན་པོར་མངའ་གསོལ་ཏེ།སྔགས་ནམ་ཕྱེད་དམ་ཉི་མ་ཕྱེད་ན་བརྡེག་གོ།།ཕྱི་རོལ་དུ་འགྲོ་བ་ལ་སོགས་པ་བྱེད་ན་ལིངྒ་ལས་ཕུར་བ་མི་དབྱུང་བར་བཏབ་ལ་གཞག་གོ།།མཎྜལ་དབུས་སུ་ལྷའི་གདན་དུ་བྱས་ལ།སུམ་འབུམ་དུ་བཟླས་ལ་གདབ།དེའི་དུས་སུ་གཏོར་མ་དང་མཆོད་པ་དུས་དྲུག་ཏུ་དབུལ་ལོ།།དེ་འདེབས་ཙ་ན་རང་ཉིད་ཕྱག་ན་རྡོ་རྗེ་སྐུ་མདོག་སྔོ་ནག་ཞལ་གཅིག་པ་ཕྱག་གཉིས་པ།སྤྱན་གསུམ་པ།སྦྲུལ་གྱིས་བརྒྱན་པ།སྟག་ལྤགས་ཀྱི་ཤམ་ཐབས་ཅན།བསྒྲུབ་བྱའི་སྟེང་ན་འདུག་པ།ཕྱག་ན་ཕུར་བུ་དང་སྡིགས་མཛུབ་མཛད་པ་ཅིག་ཏུ་
བསྒོམ་ཞིང་སྔགས་བཟླས་ལ་བརྡེག་ག།།ོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུཾ་ཆེ་གེ་མོ་ཤི་རི་ཀཱི་ལ་ཡེ་ཏ་ཧཱུཾ་ཕཊ། མུ་ཀ་སྟཾ་བྷ་ཡ།ཧྲི་སྟཾ་བྷ་ཡ་ཀཱི་ལ་ཡེ་ཏ་ཧཱུཾ་ཕཊ་ཅེས་བཟླས་ལ་བརྡེག་གོ།།དེ་ལྟར་དྲག་པོའི་ལས་བྱེད་པའི་དུས་སུ་གཏོར་མ་གཏོང་བའི་སྔགས་སོ།།ོཾ་བཛྲ་ཙཎྜ་མ་ཧཱ་རོཥ་ཎ་ཧཱུཾ་ཕཊ།མ་མ་སརྦ་ཤ་ཏྲཱུཾ། མུ་ཀ་མ་ཙ་ཡེ་ཏ་པྲ་ཡ་མཱཾ་ས་ཛི་བོ།བུ་ག་རུ་དྷི་ར་པྲི་ཡཾ་བྷཀྵེ་ན་བ་ལིཾ་ཡི་དཾ་གྲྀཧྞ་གྲྀཧྞ།ཁཱ་ཧི་ཁཱ་ཧི་བྷུཉྫ་ཧོཿ །རཀྟ་པི་པ་ཏོ།ཱརྱ་པྲ་ཙ་གྲྀཧྞ་།ཁཱ་ཧི་ཁཱ་ཧི།རཀྟ་པི་པ་ཏོ། ཏི་ཀྲ་མཱ་ཏི་ས་མ་ཡེ་སཝཱ་ཧཱ།ཕུར་བུའི་ལས་རྫོགས་ནས་མཚོན་རྣོན་པོས་ལིངྒ་སྟོད་སྨད་དུ་གཏུབས་ལ།སྨད་ལྷའི་ཞལ་དུ་སྦྱིན་སྲེག་བྱ།སྟོད་མིང་བྱང་དང་བཅས་པར་མནན་པ་བྱ།ལས་ཀྱི་དུས་སུ་རྡོ་རྗེ་རྒྱ་གྲམ་གཉིས་ཀྱི་བར་དུ་གཟུགས་བརྙན་དེ་བཅུག་ལ་ཐོད་པའི་ནང་དུ་སྐུད་པ་སྔོན་དམར་གྱིས་དཀྲིའོ།།སྐུད་པ་ལག་པ་གཡོན་པས་བཟུང་ལ། ལས་ཀྱི་དུས་སུ་གཟུགས་བརྙན་ལ་གནས་ལྔར་ཕུར་པས་གདབ།དེ་ནས་སླར་བཅུག་ལ་སྔོན་དམར་གྱིས་དཀྲིས་ལ་ལམ་རྒྱ་གྲམ་དུ་སྦའོ།།དེའི་སྟེང་དུ་ཕྱེ་དང་སྲེ་མོག་གིས་རྒྱ་གྲམ་བྲིས་ལ་གཞག་གོ།།ལས་འགོར་ན་བསྐྱར་ལ་བྱའོ།།སྤྲ་ཚིལ་ལས་ལིངྒ་སོར་བཞི་པ་བྱས་ལ། བསྒྲུབ་བྱའི་མིང་དང་བཅས་པར་བཅུག་ལ་ཚེར་མས་དེའི་ཁ་ལ་བཙུགས་ན།ཕྱིར་རྒོལ་བའི་ཁ་ཚུམས་པར་འགྱུར་རོ།།ལྕགས་ཀྱི་ཕུར་བུ་དང་མིའི་རྗེ་ངར་ལ་མིང་ནས་སྨོས་ཏེ།ཡན་ལག་གང་དང་གང་ལ་བཏབ་པ་དེ་རེངས་པར་འགྱུར་རོ།།མཚོ་ལྐུགས་པར་སྦས་ན་ངག་རེངས་པར་འགྱུར་རོ།།སྒོ་རྩར་སྦས་ན་འབྱེར་བར་འགྱུར་རོ།།རལ་གྲི་ལ་བསྔགས་ནས་གཡུལ་དུ་ཞུགས་ན་རྒྱལ་བར་བྱེད་དོ།།ཁྲོས་བས་སྙིང་གར་བསྣུན་ན་འཆི་བར་འགྱུར་རོ།།མེའི་དུར་དུ་སྦས་ན་རིམས་ཀྱིས་འཆི་བར་འགྱུར་རོ།།རབས་ཆད་ཀྱི་ཐོད་པ་ལ་མིང་དང་སྔགས་བྲིས་ནས་རབས་ཅད་ཀྱ་དུར་དུ་སྦས་ན་རབས་ཆད་པར་འགྱུར་རོ།།མངོན་པར་བསྔགས་ལ་དུར་ཁྲོད་ཀྱི་ཐལ་བའི་སྟེང་དུ་བཞག་ན་འབྱེར་བར་བྱེད་དོ།།ཁྱི་ནག་པོའི་ཐོད་པ་ལ་སྔགས་དང་མིང་བཅས་པ་བྲིས་ནས་ཀླུའི་གནས་སུ་སྦས་ན་མཛེས་ཟིན་པར་འགྱུར་རོ།།དབང་མ་ཐོབ་ཅིང་
