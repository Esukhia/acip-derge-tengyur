༄།།རྒྱ་གར་སྐད་དུ། སྟཱུ་པ་བི་དྷི་ནཱ་མ།བོད་སྐད་དུ།མཆོད་རྟེན་གྱི་ཆོ་ག་ཞེས་བྱ་བ།ཀྱཻ་རྡོ་རྗེ་ལ་ཕྱག་འཚལ་ལོ།།ཀྱཻ་རྡོ་རྗེའི་རྣལ་འབྱོར་པས།བདག་དང་གཞན་གྱི་དོན་དུ་མཆོད་རྟེན་བྱ་བར་འདོད་ན།དང་པོར་ས་ལ་རིན་པོ་ཆེ་དང་སྤོས་ཆུ་ལ་སོགས་པས་འཇིམ་པ་བྱས་ལ།རང་གི་མདུན་དུ་བཞག།རང་གི་ལྷག་པའི་ལྷར་གསལ་བར་བྱས་ལ།ཚད་མེད་པ་བཞི་བསྒོམ་པར་བྱའོ།།དེ་ནས་ཆོས་ཉིད་རྣམ་པར་དག་པའི་སྔགས།ོཾ་སཝ་བྷཱ་བི་ཤུདྡྷ་སརྦ་དྷརྨཱ་སཝ་བྷཱ་བ་ཤུ་དྡྷོ\ུ0f85ཧཾ་ཞེས་པས་འཇིམ་པ་མི་དམིགས་པར་བསྒོམས་ལ་ཆོ་ག་གསུམ་ལས་ཀྱཻ་རྡོ་རྗེ་ཡབ་ཡུམ་གྱི་སྐུར་བྱེད་དོ།།དེ་ནས་སྙིང་གའི་ཧྲཱིཿ འམ་ཧཱུཾ་གི་འོད་ཟེར་གྱིས་སངས་རྒྱས་དང་བྱང་ཆུབ་སེམས་དཔའ་མཐའ་དག་བཀུག་ལ།ཀྱཻ་རྡོ་རྗེ་ཡབ་ཡུམ་སྙོམས་པར་ཞུགས་པ་འོད་དུ་ཞུ་སྟེ།བྱང་ཆུབ་ཀྱི་སེམས་སུ་གྱུར་པ་ལས།ཀྱཻ་རྡོ་རྗེའི་སྙིང་པོ་ཉི་ཤུ་རྩ་གཅིག་
