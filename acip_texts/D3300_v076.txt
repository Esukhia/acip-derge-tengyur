༄##། །རྒྱ་གར་སྐད་དུ། སཾ་ཀྵི་པྟ་བཛྲ་བཱ་རཱ་ཧཱི་སཱ་དྷ་ནཾ། བོད་སྐད་དུ། མདོར་བསྡུས་པའི་རྡོ་རྗེ་ཕག་མོའི་སྒྲུབ་ཐབས། དང་པོར་རེ་ཞིག་རྣལ་འབྱོར་པས་དུར་ཁྲོད་ལ་སོགས་པ་ཡང་དགའ་བའི་གནས་སུའོ། །རང་གི་སྙིང་གར་ཟླ་བ་ལ་ཡི་གེ་ཨོཾ་གྱི་འོད་ཟེར་སྤྲོས་པས། བླ་མ་དང ། སངས་རྒྱས་དང ། བྱང་ཆུབ་སེམས་དཔའ་རྣམས་སྤྱན་དྲངས་ལ་མདུན་དུ་དམིགས་ཏེ། མཆོད་པ་དང ། སྡིག་པ་བཤགས་པ་་ལ་སོགས་པ་རྣམས་བྱས་ལ། ནམ་མཁའ་དང་མཚུངས་པར་ཁམས་གསུམ་རྣམ་པར་བསམས་ཏེ། ཧཱུཾ་ལས་རྡོ་རྗེའི་རྣམ་པར་གྱུར་པའི་ས་གཞིར། དུར་ཁྲོད་བརྒྱད་ཀྱི་དབུས་སུ་ཆོས་འབྱུང་གི་ནང་དུ་ཆད་པའི་པདྨའི་ལྟེ་བ་ལ། ཟླ་བ་ལ་གནས་པའི་ཉི་ཟླ་ཁ་སྦྱར་བ་ལ་གནས་པའི་ཡི་་གེ་པཾ་ལས་རྡོ་རྗེའོ། །དེའི་ས་བོན་ལས་ལེགས་པར་བྱུང་བའི་བཅོམ་ལྡན་འདས་མ་རྡོ་རྗེ་ཕག་མོ་སྟེ། བསྲེག་པའི་བསྐལ་པའི་མེ་དང་ཁ་དོག་མཚུངས་པ། ཞལ་གཅིག་ཕྱག་གཉིས་མ། གཡས་པས་ནི་ཕྱོགས་ཐམས་ཅད་དུ་འགྲོ་བ་མ་རུངས་པ་རྣམས་ལ་སྡིགས་མཛུབ་མཛད་ཅིང་རྡོ་རྗེ་་
བསྣམས་པ། གཡོན་པས་ཐོད་པ་དང་ཁ་ཊྭཱཾ་ག་བསྣམས་པ། འཇིགས་བྱེད་དང་དུས་མཚན་བརྐྱང་བསྐུམ་གྱིས་མནན་པ། ཞལ་ཕྱོགས་རྣམས་སུ་གཟིགས་པ། སྐྲ་ལྷུག་པར་གྱུར་ཅིང་ཐོད་པའི་དུམ་བུའི་སྨད་ཀ་དང་ལྡན་པ། ཞལ་མཆེ་བ་རྣམ་པར་གཙིགས་མ། སྤྱན་གསུམ་མ། ཞལ་རྣམ་པར་་སྒྱུར་མ། སྤྱི་བོ་ན་སྣ་ཚོགས་རྡོ་རྗེ་དང་ལྡན་ཞིང ། ཐོད་པའི་ཕྲེང་བས་མཛེས་མ། མགོ་བོ་བརྒྱུས་པའི་ཕྲེང་བས་འཇིགས་པའི་སྐུ་མཛེས་པ། རྒྱན་རྣམས་ཐམས་ཅད་ཀྱིས་སྐུ་བརྒྱན་པ། སངས་རྒྱས་ཐམས་ཅད་དབང་བསྐུར་ནས། །རྣམ་པར་སྣང་མཛད་རིགས་བྱུང་བའོ། །དངོས་གྲུབ་་ཐམས་ཅད་རབ་སྦྱིན་མ། །སྐུ་ནི་སྤྲོ་དང་བསྡུ་བར་ཏེ། །མཆོད་བསྟོད་བདུད་རྩི་མྱང་བ་ཡང ། །རྣལ་འབྱོར་མཉམ་པར་གཞག་པས་བྱ། །གུས་དང་བཅས་པས་རྟག་བསྒོམས་ན། །སངས་རྒྱས་ཉིད་ནི་བླང་བར་འཐོབ། །བསྒོམ་པ་བྱས་ལ་དགོད་བྱ་ཞིང ། །རྣལ་འབྱོར་རིག་པས་གཏོར་་མ་གཏང ། །ོཾ་རྡོ་རྗེ་ཕག་མོ་ནི་ལྟེ་བར་རོ། །ཧཱུཾ་ཡོཾ་ཡ་མི་ནི་སྙིང་གར་རོ། །ཧྲཱིཾ་མོཾ་རྨུགས་བྱེད་མ་ནི་ཁ་ལའོ། །ཧྲེཾ་ཧྲིཾ་ཀུན་དུ་སྐྱོད་བྱེད་མ་ནི་མགོ་བོ་ལའོ། །ཧཱུཾ་ཧཱུཾ་ཀུན་དུ་སྐྲག་བྱེད་མ་ནི་སྤྱི་བོ་ལའོ། །ཕཊ་ཕཊ་གཏུམ་མོ་ནི་ཡན་ལག་ཐམས་ཅད་ལ་མཚོན་ཆར་རོ། །ལྟེ་བ་སྙིང་ག་དེ་་བཞིན་ཁ་དང་ནི། །མགོ་བོ་སྤྱི་བོ་མཚོན་ཆ་ཉིད་ཀྱང་ངོ ། །རྩེ་མོ་འདུད་བྱས་གུང་མོ་ངེས་པར་རྩེ་སྤྲད་ཅིང ། །མཐེ་བོང་རྡོ་རྗེ་དག་ནི་བརྟན་པར་ལེགས་བཙིར་ཏེ། །དཔྲལ་བའི་དབུས་སུ་ལེགས་པ་ཉིད་དུ་བཞག་བྱས་ལ། །ཀུན་ནས་བསྐོར་བའི་སྐོར་བར་བྱེད་པས་བསྐོར་བར་བྱ། །རྐང་པ་་མནན་ཅིང་གྱེན་དུ་བལྟ་བྱེད་པས། །སྤྱི་ནས་ཕེཾ་གྱི་སྒྲ་ནི་བརྗོད་བྱ་ཞིང ། །ཕྱོགས་བཅུ་འཇིག་རྟེན་ཁམས་ན་གནས་པ་ཡི། །དཔའ་བོ་རྣལ་འབྱོར་མ་རྣམས་བོད་པར་བྱ། །ོཾ་རྣལ་འབྱོར་དག་པས་ཆོས་ཐམས་ཅད་ཀྱི་རྣལ་འབྱོར་དག་པ་ནི་བདག་ཡིན་ནོ། །ོཾ་ཨ་ར་ལླི་ཧོཿ ཛཿ ཧཱུཾ་བཾ་ཧོཿ ་་བཛྲ་ཌཱ་ཀི་ནྱ་ས་མ་ཡ་སྟྭཱཾ་དྲྀ་ཤྱ་ཧོཿ ། རྡོ་རྗེའི་སྙིམ་པ་གྱེན་དུ་ཁ་ཕྱེ་ལ། །ནམ་ཕྱེད་ན་ནི་གཏོར་མ་སྦྱིན་པར་བྱ། །ོཾ་ཁ་ཁ་ཁཱ་ཏི་ཁཱ་ཧི་སརྦ་ཡ་ཀྵ་ར་སརྦ་བྷཱུ་ཏཔྲེ་ཏ་པི་ཤཱ་ཙ་ཨུ་མ་ད་ཡ་ཨ་པ་སྨ་ར་ཌཱ་ཀི་ནྱ་ད་ཡ་ཨི་མཾ་བ་ལིཾ་གྲྀ་ཧྞ་ནྟུ་ས་མ་ཡ་ར་ཀྵ་ནྟུ་མ་མ་སི་དྡྷི་པྲཾ་ཡ་ཙྪནྟུ་ཡ་ཐཻ་བཾ་ཡ་བཻ་ཥྚཾ་་
