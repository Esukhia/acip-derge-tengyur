༄།།རྒྱ་གར་སྐད་དུ། མྲྀ་ཏ་ཀུཎྜ་ལི་སཱ་དྷ་ན།བོད་སྐད་དུ།བདུད་རྩི་འཁྱིལ་པའི་སྒྲུབ་ཐབས།བགེགས་ཀྱི་དགྲ་ལ་ཕྱག་འཚལ་ལོ།།བདུད་རྩི་འཁྱིལ་པའི་རྣལ་འབྱོར་དང་བཟླས་པས་བར་དུ་གཅོད་པའི་བགེགས་ཞི་བར་འདོད་པ་དེས།དང་པོ་སྙིང་རྗེ་ཆེན་པོ་བསྒོམ་པར་བྱའོ།།དེ་ནས་བརྟན་པ་དང་གཡོ་བ་ཐམས་ཅད་སྟོང་བ་ཉིད་དུ་བསྒོམ་པར་བྱའོ།།དེ་ནས་རང་གི་སེམས་ཉིད་ཉི་མའི་དཀྱིལ་འཁོར་བསྒོམ་པར་བྱའོ།།དེའི་སྟེང་དུ་ཡི་གེ་ཧཱུཾ་སྔོན་པོ་བསྒོམ་པར་བྱའོ།།དེ་ལས་ཁྲོ་བོའི་རྡོ་རྗེ་ཧཱུཾ་གིས་མཚན་པ་བསྒོམ་པར་བྱའོ།།དེ་ལས་འོད་ཟེར་འཕྲོས་ཏེ་གདུག་པ་ཐམས་ཅད་ཞི་བའི་ཕྲིན་ལས་མཛད་ནས་སླར་དེ་ཉིད་དུ་བསྡུའོ།།དེ་ནས་དེ་རྣམས་གྱུར་པ་ལས།།བགེགས་ཀྱི་དགྲ་ནི་སྔགས་པས་བསྒོམ།།ུཏྤལ་སྔོན་པོའི་འདབ་ལྟར་སྔོ།།ཞལ་གསུམ་པ་ལ་ཕྱག་དྲུག་པ།།ཞལ་ནི་སྔོ་དང་དཀར་དང་དམར།།ཞལ་གདངས་པ་ནི་རྣམ་པར་འགྱུར།།གསུས་ཁྱིམ་ཆེ་ཞིང་སྤྱན་གསུམ་པ།།འབར་བའི་འོད་ཀྱིས་རྣམ་པར་བརྒྱན།།སྣ་ཚོགས་རྡོ་རྗེ་འཁོར་ལོ་དང།།གཏུན་ཤིང་རྣམས་ནི་གཡས་པ་ན།།སྡིགས་མཛུབ་ཞགས་པར་བཅས་པ་དང།།དྲིལ་བུ་དགྲ་སྟ་གཡོན་ན་བསྣམས།།གཡོན་བརྐྱང་པ་ཡི་གནས་པ་ཡིས།།པདྨ་ཉི་མ་ལ་གནས་པའོ།།དེ་ནས་སྙིང་གར་ཨ་ལས་པདྨ་འདབ་མ་བརྒྱད་པ་བསྒོམ་པར་བྱ།དེའི་སྟེང་དུ་ཧཱུཾ་ལས་ཉི་མའི་དཀྱིལ་འཁོར་བསྒོམ་པར་བྱའོ།།དེའི་སྟེང་དུ་ཧཱུཾ་ལས་རང་དང་འདྲ་བའི་ཡེ་ཤེས་སེམས་དཔའ་ཆ་
ལྔ་ལ་བསྒོམ་པར་བྱའོ།།དེའི་སྟེང་དུ་ཉི་མའི་དཀྱིལ་འཁོར་གྱི་སྟེང་དུ་ཏིང་ངེ་འཛིན་སེམས་དཔའ་ཡི་གེ་ཧཱུཾ་བསྒོམ་པར་བྱའོ།།དེ་ལས་འོད་ཟེར་འཕྲོས་ཏེ་རང་བཞིན་གྱི་གནས་ནས་ཁྲོ་བོའི་རྒྱལ་པོ་སྤྱན་དྲངས་ལ་མཆོད་པ་དང་བསྟོད་པ་བྱའོ།།སྤྱན་བགྲང་མཆེ་གཙིགས་སྨིན་མ་བསྡུས།།ཐུགས་ནི་མི་རྟོག་པ་ལ་བཞུགས།།མགུར་གྱི་ཕྱོགས་ནི་ཧཱུཾ་སྒྲས་འགེངས།།ཁྲོ་རྒྱལ་བདུད་རྩི་འཁྱིལ་ལ་བསྟོད།།ཅེས་བྱ་བའོ།།དེ་ལ་ཛཿ ་ཧཱུཾ་བཾ་ཧོཿ ་བཞིས།།དགུག་པ་དང་ནི་གཞུག་པ་དང།བཅིང་པ་དང་ནི་མཉེས་པར་བྱ།།དེ་ནས་གནས་གསུམ་དུ་ཡི་གེ་གསུམ་གྱིས་བྱིན་གྱིས་བརླབ་པར་བྱའོ།། དེ་ནས་རགས་པ་དང་ཕྲ་བའི་རྣལ་འབྱོར་བསྒོམ་པར་བྱའོ།།དེ་ལ་དང་པོ་ཡི་གེ་ཉི་ཤུ་དྲུག་པའི་སྔགས་ཀྱིས་བསྲུང་བར་བྱའོ།།དེའི་སྔགས་ནི།ོཾ་ཧུ་ལུ་ཧུ་ལུ།ཏིཥྛ་ཏིཥྛ།བྷ་ནྡྷ་བྷ་ནྡྷ།ཧ་ན་ཧ་ན།ད་ཧ་ད་ཧ། མྲྀ་ཏེ་ཧཱུཾ་ཕཊ།འབྱུང་བོ་ཆེ་གེ་མོ་མཱ་ར་ཡ།དེའི་འཁོར་ལོ་ནི་གྲོ་ག་ལ་སོགས་པ་ལ་སྣ་ཚོགས་རྡོ་རྗེ་ལྟེ་བར་རྒྱ་ཆེར་བྲི་བར་བྱའོ།།འཁོར་ལོའི་དབུས་སུ་ཡི་གེ་ཧཾ་བྲི་བར་བྱའོ།།དའི་ནང་དུ་བསྲུང་བར་བྱ་བའི་ཡི་གེ་བྲི་བར་བྱའོ།།དེ་ནས་འཁོར་ལོའི་རྩིབས་དང་པོ་ལ་ཨོཾ།གཉིས་པ་ལ་ཧུ་ལུ་ཧུ་ལུ།གསུམ་པ་ལ་ཏིཥྛ་ཏིཥྛ།བཞི་པ་ལ་བྷནྡྷ་བྷནྡྷ།ལྔ་པ་ལ་ཏན་ཏན།དྲུག་པ་ལ་ད་ཧ་ད་ཧ།བདུན་པ་ལ་ཨ་མྲྀ་ཏ།རྩིབས་བརྒྱད་པ་ལ་ཧཱུཾ་ཕཊ་ཅེས་བྱ་བ་རྣམས་བྲི་བར་བྱའོ།།འདི་ནི་སྔགས་ཀྱི་ཡི་གེ་དགོད་པའོ།།དེ་ནས་རང་གི་མདུན་དུ་ཟ་མ་ཏོག་ལ་སོགས་པ་ལེགས་པར་བཞག་ལ་མཆོད་པ་བྱའོ།།དེ་ནས་སྔ་མ་བཞིན་དུ་རང་ཉིད་ལྟའི་སྐུ་བསྐྱེད་དེ།སྔགས་སྔ་མ་ཉིད་འབུམ་ཕྲག་གཅིག་བཟླས་པར་བྱའོ།།དེ་ནས་འཁོར་ལོ་དེ་ཉིད་ལུས་ལ་བཏགས་ན།ལུས་ངག་ཡིད་གསུམ་གྱི་ཕྱི་དང་ནང་གི་འཚེ་བ་ཐམས་ཅད་ལས་བསྲུང་བར་འགྱུར་རོ།།དེ་ལྟར་བདག་ཉི་ད་སྔོན་དུ་སྲུང་བ་བྱས་ལ་དེ་ནས་གནོད་པར་བྱ་བའི་འབྱུང་པོ་བསྐྲད་པར་བྱའོ།།དེའི་སྔགས་ནི་འདི་ཡིན་ནོ།།ན་མཿ ་ཨ་མནྟ་ཀཱ་ཡ་བཱ་ཀ་ཙིཏྟ་བཛྲ་ཎཱཾ།ོཾ་ཨ་མྲྀ་ཏ་ཀུཎྜ་ལི།ཁ་ཁ་ཁཱ་ཧི་ཁཱ་ཧི།ཏིཥྛ་ཏིཥྛ།བནྡྷ་བནྡྷ།ཧ་ན་ཧ་ན།ད་ཧ་ད་ཧ།གརྫ་གརྫ།བི་སྥོ་ཊ་ཡ་བི་སྥོ་ཏ་ཡ།སརྦ་བི་གྷྞཱཾ།བི་ན་ཡ་ཀཾ།མ་ཧཱ་བཛྲ་ཀྲོ་དྷ།མ་ཧཱ་དོཾ་ཥྚྲོ་དཀ་ཊ་བྷཻ་ར་བ་ཡ། སི་མུ་ས་ལ་བ་ར་ཤུ་པཱ་ཤ་ཧ་སྟ་ཡ།མ་ཧཱ་ག་ཎ་བ་ཏི་ཛྲཱི་བི་ཏཱ་ནནྟ།ཀཱ་ར་ཡ་ཧཱུཾ་ཕཊ་སཝཱ་ཧཱའི་སྔོན་དུ་འགྲོ་བས་བདག་ལ་གནོད་པར་བྱེད་པའི་འབྱུང་པོ་
