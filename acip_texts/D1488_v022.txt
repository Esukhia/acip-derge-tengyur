༄།།རྒྱ་གར་སྐད་དུ།ཤྲཱི་ཙཀྲ་སམྤ་ར་སཱ་དྷ་ན་ཏྲིཾ་ཤི་ཀཱ་པ་ད་པདྡྷ་ཏི།བོད་སྐད་དུ།དཔལ་འཁོར་ལོ་སྡོམ་པའི་སྒྲུབ་ཐབས་ཚིགས་བཅད་སུམ་ཅུ་པ།དཔལ་
འཁོར་ལོ་སྡོམ་པ་ལ་ཕྱག་འཚལ་ལོ།།བདེ་ལེགས་རྟགས་ཅན་ཞབས་ཀྱི་སྟང་སྟབས་ལ་ནི་ས་ཆེན་རིར་བཅས་གུས་འདུད་ཅིང།།ཉོན་མོངས་སྤངས་པའི་རུས་སྦལ་རྒྱལ་པོ་འཕེལ་བའི་དབུགས་ཀྱིས་རྒྱ་མཚོ་ཀུན་དུ་གཡོ།།གར་སྟབས་མཆོག་དང་བརྐྱང་བསྐུམ་ཕྱག་ཚོགས་རླུང་གིས་རི་བོ་ཐམས་ཅད་གཡོ་བ་བཞིན།།དབུ་ནི་བསྐྱོད་པས་ཉི་མ་ཟླ་བ་ལྟུང་མཛད་དཔལ་ལྡན་སྡོམ་པས་འགྲོ་བ་བསྲུང།།ཉོན་མོངས་ཚོགས་ཀྱིས་རྣམ་པ་ཀུན་དུ་གཟིར་བར་གྱུར་པའི་འགྲོ་བ་འདི་རྣམས་མཐའ་དག་མཐོང་གྱུར་ནས།།རྣལ་འབྱོར་དཔལ་ལྡན་སྡོམ་པ་ཞེས་བྱར་གཞན་ལ་ཕན་པར་མཁས་པའི་སློབ་དཔོན་སྤྲིན་ཞེས་བྱ་བ་ཡིས།།བླ་མ་མཆོག་གི་བཀའ་ཡིས་དབུགས་འབྱིན་རབ་ཏུ་གསལ་བྱེད་དེ་ནི་ལོངས་སྤྱད་བྱ་ཕྱིར་བསྡུས་པ་གང།།སྲིད་དང་ཞི་པའི་བདེ་སྟེར་ཨིནྡྲ་བྷཱུ་ཏིའི་ཞལ་ཀྱི་\GYཱི\་རིམ་པས་རྒྱུད་ལས་སྡེབ་སྦྱོར་གྱིས་དབྱུང་བྱ།།ཡིད་དང་རྗེས་མཐུན་གནས་སུ་ཆོ་ག་བཞིན་ཞུགས་ནས།།བྱམས་པ་ལ་སོགས་ཚངས་པའི་གནས་རྣམས་བསམ་བྱས་ཏེ།།བསོད་ནམས་གཏེར་ཆེན་ཉེར་བསྒྲུབ་བྱ་ཕྱིར་དུ།།དམ་པའི་སྟོང་ཉིད་ཡེ་ཤེས་རོལ་ཆེས་བརྩོན་བྱ།།ལེགས་བསམས་དེ་ནས་དམར་འོད་རབ་གསལ་བ།།རེ་ཕ་ལས་བྱུང་ཉི་མའི་གཟུགས་བརྙན་དབུས།།རང་སྔགས་རྒྱལ་བོ་ཆོ་ག་བཞིན་བསྒོམས་ནས།།དེ་ཉིད་ཀྱིས་ནི་བཤད་པའི་རིམ་གྱིས་བསྲུངས།།དེར་ནི་ཡཾ་ཡིག་ལས་སྐྱེས་རླུང་དབུས་སུ།།རེ་ཕ་ལས་བྱུང་མེ་ནི་རྣམ་པར་བསམ།།ཝཾ་ཡིག་ལས་སྐྱེས་ཆུ་ནི་དཀར་པོ་ཡང།།ལཾ་ཡིག་ལས་སྐྱེས་འཛིན་མ་ཆེས་སེར་བའོ།།དེར་ནི་སུཾ་ལས་སྐྱེས་པའི་རི་རབ་དབུས།།སངས་རྒྱས་ཡོན་ཏན་གྱིས་མཛེས་སངས་རྒྱས་གནས།།དེ་དབུས་སྣ་ཚོགས་ཆུ་སྐྱེས་ལྟེ་བ་ལ།།བཅུ་དྲུག་གཉིས་དང་བརྒྱད་ཅུའི་སྔགས་སྒྲ་ལས།།ལེགས་སྐྱེས་ཟླ་ཉི་སྦྱར་བར་རང་ས་བོན།།དེ་མཚན་དེ་འོད་སྟོབས་ཀྱིས་སངས་རྒྱས་རྣམས།།བཀུག་ཅིང་སྦྱར་ཏེ་དག་པའི་དངོས་པོ་ནི།།དངོས་པོའི་ཞེན་པ་བྲལ་བའི་དངོས་པོའི་གཟུགས།།དབང་སྔོན་བཅག་པ་ལྟར་གསལ་རྩ་བའི་ཞལ།།མཆེ་བ་གྪིགྶ་ཤིང་ཆེར་དྲག་སྤྱན་གསུམ་པ།།བརླ་གཉིས་ལ་ནི་སྟག་བགས་ན་བཟའ་གྲོལ།།དཔའ་བོའི་
༄།།དཔའ་བོ་སྡོམ་པ་བསྒོམ་པར་བྱ།།ལྗང་གུ་དམར་དང་སེར་པོའི་ཞལ་ལྡན་ཞིང།།རལ་པའི་ཚོགས་པ་སྣ་ཚོགས་རྡོ་རྗེ་འཛིན།།གར་དགུའི་ཉམས་དང་ཟླ་ཚེས་ཅོད་པན་ལྡན།།ཕྱག་རྒྱ་དྲུག་གིས་རྒྱས་བཏབ་མགོ་ཕྲེང་ལྡན།།ཕྱག་གཉིས་གླང་པོ་མྱོས་པའི་པགས་པ་དང།།རྩ་བའི་ཕྱག་ནི་རྡོ་རྗེ་དྲིལ་བུས་མཚན།།མདུང་དང་ཁ་ཊྭཱཾ་དགྲ་སྟ་ཞགས་པ་དང།།ཐོད་པ་གྲི་གུག་རྣམ་བཀྲའི་མཚན་མ་འཕྱར།།དམ་ཚེས་ཡན་ལག་དགུ་ནི་སྒྲོགས་པའི་ཚུལ།།མཆོག་གི་མཛེས་པ་ལ་དགྱེས་ཅད་ཏེའུས་རོལ།།ཚངས་པའི་མགོ་བོས་ཕྱག་གི་པདྨ་མཚན།།ཞབས་ཀྱིས་ཟླ་ཉི་དབང་ཕྱུག་གཽ་རཱི་མནན།།ཕག་མོའི་ཕྱག་གི་ཞགས་པ་ཡིས་ནི་འཁྱུད།།བཞད་པའི་འོད་ཀྱིས་འཇིག་རྟེན་ཁམས་སྣང་བྱེད།།བོ་ལ་ཀཀྐོ་ལར་སྩལ་སེམས་པའི་ཚོགས།།སྦྱོར་བ་ལས་བྱུང་དགའ་བ་དེས་སྦྱིན་རྒྱུ།།དེ་མདུན་གསང་བ་ཅན་སྐྱེས་རབ་བསྔགས་མ།།སྒེག་ཅིང་ཤས་ཆེར་ཆགས་པ་མདོག་ནག་མ།།སྙིང་རྗེ་བསོད་ནམས་འོད་འཕྲོ་གཟུགས་མཛེས་མ།།སྐལ་ལྡན་རྡོ་རྗེ་འཛིན་པའི་བཙུན་མོའོ།།གཡོན་དུ་དེ་བཞིན་ལཱ་མ་ཤིན་ཏུ་ལྗང།།མཛེས་པའི་ལྟ་སྟངས་འོད་འཕྲོ་ཕུང་པོའི་ལུས།།ཕྲག་དོག་བདག་ཉིད་འདོད་པའི་རོ་ཡིས་ཕྱེ།།ཉི་མའི་འོད་ཀྱིས་གསལ་བའི་ལུས་བཟང་མའོ།།སྐྱོན་གྱི་ཞགས་པ་དུམ་བུ་ཉིད་བྱེད་ཅིང།།འདོད་ཆགས་ཚུལ་གྱུར་ཡོན་ཏན་ཚོགས་སྐྱེད་མ།།དེས་ན་དྲག་མོ་ཁྲག་ལྟར་དམར་བའི་མདོག།རྒྱབ་ཏུ་དུམ་བུར་བོད་མ་བསམ་པར་བྱ།། གཡས་སུ་བཙོ་མའི་གསེར་གྱི་མདངས་ལྟར་སེར།།སེར་སྣའི་སེམས་ལྡན་རིང་དུ་ལྟ་ཞིང་མཛེས།།སྐལ་བཟངས་ང་རྒྱལ་གྱིས་མཐོ་གཟུགས་ཅན་མ།།འཇིག་རྟེན་གསུམ་གྱི་བདེ་འབྱུང་རྒྱུར་གྱུར་མའོ།།མཚམས་ཀྱི་ཐོད་པ་བཞི་ནི་བདེ་སྐེད་པའི།།བདུད་རྩི་ལྔས་གང་བུམ་པའི་སྟེང་གནས་པར།།བསམ་ཞིང་ཆོ་ག་ཡིས་ནི་འཁོར་ལོ་གསུམ།།ཁམས་གསུམ་པ་ཡི་རྣམ་པས་རབ་ཏུ་གྲུབ།།ཁཝ་གདོང་མ་ནི་ཤར་གྱི་ཕྱོགས་སུ་གནས།།མིག་སྨན་བཅག་འདྲའི་མདངས་ལྡན་ཁྲོ་གཉེར་གཙིགས།།བྱང་དུ་འུག་གདོང་མ་ནི་དྲག་ཆེན་མ།།ཆེས་
ཆེར་ལྗང་གུ་ཤིན་ཏུ་འཇིགས་མ་བསམ།།མཆོག་གི་པདྨ་རཱ་ག་ལྟར་མཛེས་ལུས།།དེ་འོད་ཧཱ་ཧའི་སྒྲ་ཡིས་ལུས་མཛེས་མ།།ཁྱི་གདོང་མ་ནི་ནུབ་ཏུ་ཆུ་ངང་ཉིར།།ཉི་མ་བྱེ་བ་བརྒྱ་ཡི་འོད་གཟུགས་ལྡན།།ཕག་གདོང་མ་ནི་ཁྲོས་པས་དུར་དུར་སྒྲོགས།།འདི་ཡི་མཐུ་དང་བསམ་པ་དུ་མ་སྟེ།།གསེར་མདོག་མདོག་འབར་བ་ལུས་ཀྱི་མདངས་གསལ་བ།།ལྷོ་རུ་ཕྱོགས་ཀྱི་དཀྱིལ་འཁོར་སྣང་བྱེད་མའོ།།འཁོར་ལོ་མཆོག་གི་མཚམས་སུ་ལྷ་མོ་བཞི།།ས་གཉིས་ཀྱི་ནི་ཁ་དོག་འཕྲོ་ཞིང་གསལ།།མཆེ་གཙིགས་དྲག་ཅིང་མགྲིན་པའི་སྒྲ་ཟབ་པ།། གཤིན་རྗེ་བརྟན་མ་ལ་སོགས་འབད་པས་བསྒོམ།།དེ་ལྟར་སྒྱུ་མ་སྨིག་རྒྱུ་ལྟར་མཛེས་ཤིར།།བཀྲ་བར་རོ་གནས་བརྒྱད་ཀྱི་དབུས་བསམས་ནས།།སྙིང་གའི་མཚན་མ་ཧཱུཾ་ཡིག་འོད་ཚོགས་ཀྱིས།།བཀུག་པའི་འཁོར་ལོ་དམ་ཚིག་རྣམས་ཀྱིས་གཞུག།བྱང་ཆུབ་འབྱུང་བའི་རྒྱུར་གྱུར་དེ་ཉིད་གསུམ།།ཡན་ལག་དྲུག་གི་ཆོ་གའི་རིམ་པས་སྦྱར།།ཁམས་སོགས་ཕུང་པོ་ངེས་པར་རྣམ་སྦྱོང་བ།།བྱང་ཆུབ་ཕྱོགས་ཀྱང་ཆོ་ག་བཞིན་དུ་བསམ།།དབང་ནི་དབང་བསྐུར་ཆོ་ག་བཞིན་བསྒྲུབས་ནས།།དེ་བཞིན་མཆོད་པར་ཀྱང་ནི་གུས་པས་བྱ།།བསྟོད་དང་ཉེར་སྤྱོད་བདུད་རྩིའི་བཏུང་བ་སྦྱིན།།སྤྲོས་ནས་སྤྲུལ་པའི་ཉམས་ཀྱིས་རྒྱལ་རྣམས་མཆོད།།སེམས་ཅན་མ་ལུས་སངས་རྒྱས་བྱང་ཆུབ་ནི།།མཆོག་ལ་ངེས་སྦྱར་དེར་ནི་ལོངས་སྤྱོད་སྐུ།།དེ་ཉིད་དེ་བཞིན་ཆོས་སྐུར་ངེས་བརྟགས་ཏེ།།རྣལ་འབྱོར་མ་ཡི་ཀུན་སྦྱོང་ཐ་སྙད་བཤད།། དཱུ་ཏཱི་བྷ་བཾ་རཱ་ཛི་ཀ་ཡཱ་གྲི་ཧཱི་ཏཾ་ཏ་ཡཱ་ས་མ་ཡཾ་ས་མཏྟི།མིང་མེད་དང་ནི་མཐེ་བོང་ཁ་དག་གིས།།ཆོས་འབྱུང་གཟུགས་བརྙན་དབུས་སུ་སངས་རྒྱས་མཆོད།།སྟོབས་དང་སྟོབས་མིན་དེ་ཉིད་ཤེས།།གསར་སྔགས་རོ་ལ་ཞེས་པར་སྔགས་བཟླས་བྱ།།གཏོར་མའི་དེ་ཉིད་བློ་ཡིས་གཏོར་མ་སྦྱིན།།ཅི་འདོད་སྒྲོན་མེ་མཆོག་དང་འོ་མ་བཏུང།།ཧཱ་རོ་པ་དཱ་དོ་ལ་ངེས་བརྟགས་པས།།ཡིད་ནི་རྟག་ཏུ་འཇིགས་པར་མི་འགྱུར་བ།།ཡེ་ཤེས་འཆར་བའི་སྣང་བ་མཆོག་གིས་ནི།།རྟག་ཆད་རྨོངས་པའི་མུན་ནག་ཆེ་གཞོམ་བྱ།།འདི་ཉིད་
