༄##། །རྒྱ་གར་སྐད་དུ། ཨཱརྱ་ཛཱཾ་གུ་ལྱཱ་བྷ་ག་བ་ཏྱཱཿ ་ཀལྤ། བོད་སྐད་དུ། བཅོམ་་ལྡན་འདས་འཕགས་མ་དུག་སེལ་བའི་རྟོག་པ། འཕགས་མ་དུག་སེལ་མ་ལ་ཕྱག་འཚལ་ལོ། །དེ་ནས་བཅོམ་ལྡན་འདས་མའི་ཐུགས་ཀྱི་རྟོག་པ་བདག་གིས་བཤད་པར་བགྱིའོ། །ོཾ་ཨ་སི་ཤུ་ལ་ཛི་ཧཝེ་ཛི་ཧཝེ་བཛྲ་ཀཱ་ཡཻ་གྲ་ས་གྲ་ས་ཛྭ་ལ་ཛྭ་ལ་མ་ཧཱ་ཛྭ་མེ་ལ་ཧཱ་ཡོ་གེ་ཤཝ་རི་ཧཱུཾ་ཧཱུཾ་ཕཊ་ཕཊ་་སཝཱ་ཧཱ།་སྟོང་ཕྲག་བཅུ་བཟླས་པས་དུག་གི་ལས་ཐམས་ཅད་ཞི་བར་ནུས་པར་འགྱུར་རོ། །བཟླས་པ་ཡང་ཆོ་ག་འདིས་བྱའོ། །དུས་གསུམ་དུ་ཁྲུས་བྱས་ནས་ཆང་དང ། ཉ་དང ། སྒོག་པ་དང ། བཙོང་དང ། མར་ནག་དང ། ཚཝ་རྣམས་རྣམ་པར་སྤངས་ཏེ་དུས་གསུམ་དུ་བཟླས་པར་བྱའོ། ། ཇི་སྲིད་སྟོང་ཕྲག་བཅུའི་བར་དུའོ། །དེ་ནས་དངོས་གྲུབ་ཏུ་འགྱུར་རོ། །ཕྱི་ནས་འདི་རྣམ་པར་བཀོད་ནས་ལས་རྣམས་བྱའོ། །དང་པོ་རེ་ཞིག་སྔགས་པས་བདག་ཉིད་འདི་ལྟར་བསམ་པར་བྱ་སྟེ། གཞོན་ནུ་མའི་རྣམ་པ་སྐུ་མདོག་ལྗང་གུ། གདེངས་ཀ་བདུན་གྱིས་དབུ་ལ་རྣམ་པར་བརྒྱན་་པ།་ཕྱག་བཞི་པ། ཞལ་གཅིག་པ། ཕྱག་དང་པོ་ན་རྩེ་གསུམ། གཉིས་པ་ན་རྨ་བྱའི་མཇུག་སྒྲོ། གསུམ་པ་ན་སྦྲུལ། བཞི་པ་ན་མི་འཇིགས་པ་རབ་ཏུ་བརྐྱང་པ། ཡན་ལག་ཐམས་ཅད་ལ་ཞབས་གདུབ་དང ། སྐ་རགས་དང ། དོ་ཤལ་དང ། རྣ་རྒྱན་ལ་སོགས་པ་སྦྲུལ་གྱི་རྣམ་་
