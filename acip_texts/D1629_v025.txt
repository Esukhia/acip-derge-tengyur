༄།།མ་ཧཱ་མཱ་ཡཱའི་སྒྲུབ་ཐབས་རྨོངས་པ་སྒྲོལ་བའི་བརྟག་པ་བཞུགས།༄།།དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ།།དང་པོར་སྔགས་པས་སྒོ་དག་པ་ལ་སོགས་པ་བྱས་ནས།བདེ་བའི་སྟན་ལ་འདུག་སྟེ།རང་གི་སྙིང་གར་ཟླ་བའི་དཀྱིལ་འཁོར་གྱི་དབུས་སུ།ས་བོན་ཧཱིཿ ཡིག་སྔོན་པོ་བལྟས་ཏེ།མདུན་དུ་རྡོ་རྗེའི་སྙིང་རྗེའི་སྟོབས་མདོག་དང།ཕྱག་དང་མཚོན་ཆར་ལྡན་པ་འོག་ནས་འབྱུང་བ་བཞིན་དུ་རྣམ་པར་བསམས་ཏེ།མཆོད་པ་དང་སྡིག་པ་བཤགས་པ་དང།བསོད་ནམས་ལ་རྗེས་སུ་ཡི་རང་བ་དང།སྐྱབས་སུ་འགྲོ་བ་ལ་སོགས་པ་སྨོན་ལམ་གྱི་བར་དུ་བྱའོ།།དེ་ནས་རང་གི་ལུས་ངག་ཡིད་ལ་མིང་གི་ཡི་གེ་བསྒོམ་པར་བྱའོ།།ཧེ་ཞེས་བྱ་བ་ནི་ཆོས་ཐམས་ཅད་རྒྱུ་དང་བྲལ་བའོ།། ཧ་ཞེས་བྱ་བ་ནི།ཆོས་ཐམས་ཅད་འཕེལ་བ་དང་འགྲིབ་པ་མེད་པའོ།།ེ་ཞེས་བྱ་བ་ནི་ཆོས་ཐམས་ཅད་ཡོངས་སུ་རྟོགས་པ་ལ་རྣམ་པར་གྲོལ་པའོ།།རུ་ཞེས་བྱ་བ་ནི།ཆོས་ཐམས་ཅད་སྒྲ་བརྙན་དང་འདྲ་བའོ།།ར་ཞེས་བྱ་བ་ནི་ཆོས་ཐམས་ཅད་དགའ་བ་དང།ུ་ཞེས་བྱ་བ་ནི་ཆོས་ཐམས་ཅད་སྐྱེ་ཤི་དང་བྲལ་བའོ།།ཀ་ཞེས་བྱ་བ་ནི་ཆོས་ཐམས་ཅད་གང་ན་ཡང་མི་གནས་པའོ།།ཀ་ཞེས་བྱ་བ་ནི་ཆོས་ཐམས་ཅད་བདེ་བ་དང་ལྡན་པའོ།། ཞེས་བྱ་བ་ནི་ཆོས་ཐམས་ཅད་སྐྱེ་བ་མེད་པའི་སྒོའོ་ཞེས་བྱ་བ་འདིས་སྟོང་པ་ཉིད་དུ་བསྒོམ་པར་བྱས་ནས།ོཾ་ཤཱུ་ནྱ་ཏཱ་ཛྙཱ་ན་བཛྲ་སཝ་བྷཱ་ཝ་ཨཱཏྨ་ཀོ\ུ0f85ཧཾ།ཞེས་བྱ་བའི་སྔགས་འདི་བརྗོད་པར་བྱའོ།།ཧཱུཾ་ཞེས་བརྗོད་པས་བགེགས་འཇིགས་པའི་རྡོ་རྗེ་ར་བ་ལ་སོགས་པ་བསམས་ལ།དེར་དུར་ཁྲོད་བརྒྱད་ཀྱི་དབུས་སུ་པདྨ་དམར་པོ་འདབ་མ་བརྒྱད་པ་དེའི་ལྟེ་བ་ལ་ཉི་མའི་དཀྱིལ་འཁོར་དེའི་སྟེང་དུ་ས་བོན་ཧྲཱིཿ ཡིག་སྔོན་པོ་བལྟས་
ལ།བྱམས་པ་དང་སྙིང་རྗེ་དང་དགའ་བ་དང།བཏང་སྙོམས་ཀྱི་རང་བཞིན་ལྷ་མོ་བཞིའི་རང་བཞིན་གྱི་དབྱངས་ཀྱིས་བསྐུལ་བར་བྱ་སྟེ།དཔལ་རྡོ་རྗེ་མཁའ་འགྲོ་གླུ་དམ་པའི་སྲིད་པ་སྒྲུབ་པར་བྱེད་པ།ཀྱེ་མ་གཉེན་མཆོག་རྡོ་རྗེའི་འོད་ཀྱིས་པདྨ་ཁ་རབ་འབྱེད།། ལ་ལ་ལ་ལ་ཧོ་བདེ་བ་ཆེན་པོ་རབ་ཏུ་དགྱེས་པའི་གར་མཛོད་ཅིག།ཉི་མའི་འོད་ཀྱིས་པདྨ་ཁ་རབ་འབྱེད་པ་བཞིན།།བདེ་བ་ཆེན་པོ་རབ་ཏུ་དགྱེས་པའི་གར་མཛོད་ཅིག།ཅེས་པའི་གླུ་འདིས་རྡོ་རྗེ་སེམས་དཔའ་བསླང་སྟེ།དངོས་པོ་ཐམས་ཅད་སྒྱུ་མ་དང་འདྲ་བར་མཐོང་ནས་ཧྲཱིཿ ལས་བྱུང་བའི་རྡོ་རྗེ་སྙིང་རྗེའི་སྟོབས་མདོག་སྔོན་པོ་ཞལ་བཞི་པ།ཕྱག་བཞི་དང་ལྡན་པ།སྔོན་པོ་དང།སེར་པོ་དང།དཀར་པོ་དང།ལྡང་གུའི་ཞལ་བཞི།ཕྱག་གཡས་ན་མདའ་དང།ཀ་པཱ་ལ་འཛིན་པ།གཡོན་ན་གཞུ་དང།ཁ་ཊྭཱཾ་ག་འཛིན་པ།ཉི་མའི་གདན་ལ་བཞུགས་པ།སྤྱན་གསུམ་པ་མགོ་རློན་པའི་ཕྲེང་བ་དང་ལྡན་པ།ཀ་པཱ་ལ་ལྔས་དབུ་བརྒྱན་པ།མིའི་རུས་པའི་རྒྱན་ཅན།མཆེ་བ་གཙིགས་པ་སྐྲ་ཁམ་པ་གྱེན་དུ་འགྲེང་བའོ།།དཔྲལ་བར་ཙི་སེར་པོ།མིག་ལ་ཨོཾ་དཀར་པོ།རྣ་བ་ལ་ཨ་དམར་པོ།སྣ་ལ་ཁེ་དཀར་པོ།མགྲིན་པར་ཨཱཿ དྨར་པོ།སྙིང་གར་རེ་དམར་པོ་སྟེ།འདི་ནི་གོ་ཆ་དྲུག་གོ།།རང་དང་འདྲ་བའི་ཤེས་རབ་མ་ལ་འཁྱུད་པ་ནམ་མཁའ་ཐམས་ཅད་འོད་དང་ལྡན་པར་བྱེད་པ།རྡོ་རྗེ་འཛིན་པ་དབུ་ལ་བཞུགས་པ་སྐུ་གསུང་ཐུགས་བྱིན་གྱིས་བརླབས་པ་ཆོས་ཀྱི་དབྱིངས་རྣམ་པར་དག་པའི་རང་བཞིན་ནོ།།དེའི་ཤར་ཕྱོགས་ཀྱི་འདབ་མ་ལ་རྡོ་རྗེ་མཁའ་འགྲོ་མ་མདོག་སྔོན་པོ།སྔོན་པོ་དང།སེར་པོ་དང།དཀར་པོ་དང།ལྗང་གུའི་ཞལ་བཞི།ཕྱག་བཞི་པ་གཡས་ན་རྡོ་རྗེ་དང།ཀ་པཱ་ལ་དང།གཡོན་ན་དྲིལ་བུ་དང།ཁ་ཊྭཱཾ་ག་དང།སའི་ཁམས་དང་མེ་ལོང་ལྟ་བུའི་ཡེ་ཤེས་ཀྱི་རང་བཞིན་ནོ།།ལྷོ་ཕྱོགས་ཀྱི་འདབ་མ་ལ་རིན་ཆེན་མཁའ་འགྲོ་མདོག་སེར་པོ།སེར་པོ་དང།སྔོན་པོ་དང།དཀར་པོ་དང།ལྗང་གུའི་ཞལ་བཞི་དང་ལྡན་པ།ཕྱག་བཞི་པ་གཡས་ན་ཀ་པཱ་ལ་དང།ཏྲི་ཤཱུ་ལ།གཡོན་ན་རིན་པོ་ཆེའི་རྒྱལ་མཚན་དང།ཅེ་སྦྱང་དང།ཆུའི་ཁམས་དང་མཉམ་པ་ཉིད་
