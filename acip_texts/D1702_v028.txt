༄།།རྒྱ་གར་སྐད་དུ།མྲྀ་ཏྱུ་ཥྛཱ་ཀ་བ།བོད་སྐད་དུ།འཆི་བ་བསླུ་བ།དཔལ་སྒྲོལ་མ་ཆེན་མོ་ལ་ཕྱག་འཚལ་ལོ།།སྒྲོལ་མ་ལྗང་སེར་ཆོ་ག་ཡིས།།འཆི་བདག་ཆད་པ་ཞི་མཛད་ཅིང།།མཁའ་འགྲོ་སྲིན་པོའི་གནོད་པ་རྣམས།།སྒྲོལ་བས་སྒྲོལ་མ་མཆོག་ཡིན་ནོ།།རེ་ཞིག་རྨི་ལྟས་དང་ལུས་ཀྱི་རྣམ་འགྱུར་ལ་སོགས་པ་འཆི་བའི་རྟགས་རྣམས་རྨིས་ཤིང།དུས་མ་ཡིན་པར་འཆི་བའི་དུས་བྱེད་པ་རྣམས་ཀྱི་འཇིགས་པ་ཆེན་པོ་ཞི་བར་བྱ་བའི་ཕྱིར་སྙིང་པོའི་གྲངས་བགྲངས་ཤིང་མ་ཡེངས་པའི་བསམ་གཏན་མང་དུ་གོམས་པའི་རྣལ་འབྱོར་པས་དབེན་པའི་ས་ཕྱོགས་སུ་སྟན་བདེ་བ་ལ་འདུག་སྟེ།ལུས་ཀྱི་འཇུག་པ་སྔོན་དུ་བཏང།བྱམས་པ་དང་སྙིང་རྗེ་ཆེན་པོ་སེམས་ཅན་ལ་བསྐྱེད་པ་སྒྱུ་མ་ལྟ་བུའི་བློ་ཅུང་ཞིག་གོམས་པར་བྱས་ཏེ།སྐད་ཅིག་གིས་དཔལ་སྒྲོལ་མ་ཆེན་མོ་སྐུ་མདོག་ལྗང་སེར་རིན་པོ་ཆེ་སྣ་ཚོགས་ཀྱིས་སྐུ་
