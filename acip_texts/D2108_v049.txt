༄།།རྒྱ་གར་སྐད་དུ།ཱརྱ་མཉྫུ་ཤྲཱི་ནཱ་མ་སངྒཱི་ཏི་སཱ་དྷ་ན་ནཱ་མ།བོད་སྐད་དུ།འཕགས་པ་འཇམ་དཔལ་གྱི་མཚན་ཡང་དག་པར་བརྗོད་པའི་སྒྲུབ་ཐབས།འཇམ་དཔལ་ཡེ་ཤེས་སེམས་དཔའ་ལ་ཕྱག་འཚལ་ལོ།།ཡོན་ཏན་ཡེ་ཤེས་མཆོག་གི་མཆོག་གྱུར་པའི།།བདེ་བའི་སྟོབས་ཀྱིས་བདེ་བའི་རོ་མྱང་བའི།།རང་གི་རྒྱུད་གསུམ་དག་པའི་འཇམ་དཔལ་དེ་ལ་འདུད།།འཇམ་དཔལ་མཚན་ནི་བརྗོད་པ་ཡི།།གཞུང་ལུགས་ཐོབ་པར་གྱུར་པ་ཡི།།ཡོངས་བསྡུས་སྒྲུབ་ཐབས་གསལ་བར་བསྡེབ།།དེའི་གཞུང་བདག་གིས་བཤད་པར་བྱ།།ཤེས་རབ་སྙིང་རྗེར་ལྡན་པ་ཡི།།ཟབ་མོའི་དོན་ལ་དགོངས་པ་ཡིས།།ཐེག་ཆེན་སྔགས་པའི་རྣལ་འབྱོར་པས།།ཡིད་དགའ་བ་ཡི་གནས་ཉིད་དུ།།བདེ་བའི་སྟན་ལ་ཉེར་འདུག་སྟེ།སྙིང་གར་ཉི་དཀྱིལ་ཨ་བསམས་ལ།།འོད་ཕྱུང་འཕགས་པ་བླ་མར་བཅས།།ཡིད་ཀྱིས་མདུན་དུ་སྤྱན་དྲངས་ལ།།མཎྜལ་མཆོད་པ་ཕུལ་བྱས་ལ།།གསུམ་ལ་སྐྱབས་སུ་གསོལ་བ་དང།།སྡིག་པ་མ་ལུས་བཤགས་པ་དང།།བྱང་ཆུབ་མཆོག་ཏུ་སེམས་བསྐྱེད་དོ།།དེ་ཡང་རྒྱུད་ལས།དཔལ་ལྡན་པདྨ་སངས་རྒྱས་སྐྱེས།།ཚོགས་གཉིས་ཚོགས་ནི་བསགས་པ་པོ།།རྟག་པ་ཀུན་རྒྱལ་རྣལ་འབྱོར་ཅན།།བསམ་གཏན་བསམ་བྱ་བློ་ལྡན་མཆོག།རྡོ་རྗེ་དྲེགས་པ་རྡོ་རྗེའི་སྙིང།།རྡོ་རྗེ་ཉི་མ་སྣང་བ་ཆེ།།རྡོ་རྗེ་ཟླ་བ་དྲི་མེད་འོད།།རྫོགས་པའི་སངས་རྒྱས་ཨ་ལས་བྱུང།།ཁ་དོག་སྣ་ཚོགས་འབར་བའི་འོད།།འཕགས་ལམ་ཤིན་ཏུ་མཐོ་ལ་གནས།།བླ་མ་གསང་སྔགས་ཆེ་བའི་མཆོག།སེམས་ཅན་ཀུན་གྱི་ཡིད་ལྟར་མགྱོགས།།དཀྱིལ་འཁོར་ཆེན་པོ་ཡངས་པ་ཡིན།།མཆོད་ཅིང་བརྗོད་པ་དྲང་སྲོང་ཆེ།།གཙོ་བོ་དཀོན་མཆོག་གསུམ་འཛིན་པ།།དག་པར་བྱེད་པ་སྡིག་སེལ་བ།།སངས་རྒྱས་བྱང་ཆུབ་བླ་ན་མེད།།ཅེས་གསུངས་སོ།།དེ་ནས་
སྐད་ཅིག་མ་ལ་བདག་ཉིད་འཇམ་དཔལ་དུ་བསྒོམས་ལ།དེའི་ཐུགས་ཀ་ནས་ཨ་ལས།རྡོ་རྗེ་ཤུགས་ཅན་འཇིགས་པར་བྱེད།།ཧ་ལ་ཧ་ལ་གདོང་བརྒྱ་བ།།དཔལ་ལྡན་ལག་བརྒྱས་གང་ལ།།བརྡུང་བའི་མཚོན་ཆ་སྣ་ཚོགས་འཛིན།།ཕྱོགས་བཅུར་སྤྲུལ་པ་སྣ་ཚོགས་འགྱེད་པའོ།། ཨོཾ་མཉྫུ་ཤྲཱི་ཀྲོ་དྷ་ཡ་མཱནཏ་ཀ་ཧཱུཾ་ཕཊ།བྷེ་རོ་ཧ་ན་ར་ད་ཧ་ར།པ་ཙ་ར་སརྦ་ཨ་མུ་ཀ་བཛྲ་ཁཌྒ་ཙྪེ་ད་རཀྵ་རཀྵ་ཧཱུཾ་ཧཱུཾ་ཕཊ་ཕཊ།ཅེས་བརྗོད་པས་མཚོན་ཆ་དཔག་ཏུ་མེད་པས་མཚམས་བཅད་དོ།།དེ་ནས་ཨོཾ་ཤཱུ་ནྱ་ཏཱ་ཛྙཱ་ན་བཛྲ་སཝ་བྷཱ་བ་ཨཱཏྨ་ཀོ\ུ0f85ཧཾ་ཞེས་བརྗོད་པས་ན་སྟོང་པར་བསམ།སྙིང་གའི་ས་བོན་ལས་བྱུང་བའོ།།འབྱུང་ལྔའི་ཡི་གེ་རང་བཞིན་ཆད།།ེ།།ཡཾ།བཾ།རཾ་ལཾ།ནམ་མཁའ་རླུང་ཆུ་རི་རབ་མེ་དང་བཅས།།དེ་སྟེང་པདྨའི་ལྟེ་བ་ལ།།བྷྲཱུཾ་ལས་ཡེ་ཤེས་གཞལ་ཡས་ཁང།།ཕོ་བྲང་པདྨ་འཁོར་ལོར་བཅས།།གྲུ་ཆད་སྒོ་བཞི་མུ་ཁྱུད་ལྡན།།རྒྱུད་ལས།སྟོང་པ་ཉིད་དགའ་འདོད་ཆགས་བློ།།རྡོ་རྗེ་སྙིང་པོ་མཁའ་འདྲ་བ།།ཕྲ་ཞིང་ཟག་མེད་ས་བོན་བྲལ།།འབྱུང་བ་ཆེན་པོ་རྒྱུ་གཅིག་པོ།།དཀྱིལ་འཁོར་ཆེན་པོ་ཡངས་པ་ཡིན།།ཞེས་གསུངས།།དེ་ནས་གདན་སྒོམ་སྟེ།པཾ་ལས་པདྨ་ཟླ་བའི་གདན།། དང་མ་ལས་ཉི་མའི་གདན།།དེ་སྟེང་ཨ་ཡི་འཕྲོ་འདུ་ལས།། ལས་འཇམ་དབྱངས་རྡོ་རྗེར་གྱུར།།སྐུ་མདོག་དམར་སེར་གདོང་ལྔ་པ།།དཀར་སྔོ་དམར་ལྗང་དམར་སེར་རོ།།ཟུར་ཕུད་ལྔ་ལྡན་ཅོད་པན་ཅན།།མེ་ཏོག་རིན་ཆེན་ཕྲེང་བས་བརྒྱན།།ཕྱག་བརྒྱད་རིམ་པར་བསྣམས་པ་ནི།།རལ་གྲི་མདའ་དང་ལྕགས་ཀྱུ་རྡོ་རྗེ་གཡས།།པོ་ཏི་གཞུ་དང་ཞགས་པ་པདྨ་གཡོན།།གཞོན་ནུ་མཛེས་པའི་རྒྱན་དང་ལྡན།།ཁ་དོག་ལྔ་ལྡན་འོད་ཀྱི་དབུས།།རྡོ་རྗེ་སྐྱིལ་ཀྲུང་བཞུགས་པ་ལ།།ཐུགས་ཀར་ཤེས་རབ་འཁོར་ལོའི་དབུས།།ཉི་མའི་སྟེང་ན་རལ་གྲི་ཨ་ཡིས་མཚན།།འཁོར་ལོའི་རྩིབས་ལ་གསང་སྔགས་དགོད།།ཡང་ན་གནས་བཞིར་འཁོར་ལོ་བསམ།།དེ་ལྟར་བསམ་གཏན་ཏིང་འཛིན་དབེན།།དེ་ཡང་རྒྱུད་ལས།དཔལ་ལྡན་སངས་རྒྱས་པདྨ་སྐྱེས།།རྡོ་རྗེ་ཉི་མ་སྣང་བ་ཆེ།།རྡོ་རྗེ་ཟླ་བ་དྲི་མེད་འོད།།རྫོགས་པའི་སངས་རྒྱས་ཨ་ལས་བྱུང།།གཟུགས་ཆེ་ལུས་ཀྱང་ཆེ་བ་སྟེ།།གདོང་ལྡན་ཟུར་ཕུད་ལྔ་དང་ལྡན།།ཟུར་
༄།།ཕུད་ལྔ་པ་མེ་ཏོག་སྤོས།།ལག་པ་བརྒྱ་པོ་ཀུན་བསྐྱོད་ཅིང།།ཤེས་རབ་རལ་གྲི་མདའ་གཞུ་ཐོགས།།རྡོ་རྗེ་ལྕགས་ཀྱུ་ཞགས་པ་ཆེ།།རྡོ་རྗེ་ལས་སྐྱེས་རྡོ་རྗེའི་བདག།དཔལ་ལྡན་པདྨ་གར་གྱི་བདག།འཇིག་རྟེན་གསུམ་ན་གཞོན་ལུས་གཅིག།ཁ་དོག་སྣ་ཚོགས་བར་བའི་འོད།།རྡོ་རྗེ་སྐྱིལ་ཀྲུང་རྫོགས་སངས་རྒྱས།།སྤྲུལ་པའི་འཁོར་ལོ་སྣ་ཚོགས་འཆང།།ཉི་མ་འཆར་ཀའི་དཀྱིལ་ལྟར་མཛེས།།གསང་སྔགས་ཆེན་པོ་རིགས་གསུམ་པ།།ཞེས་གསུངས་པའི་ཕྱིར་རོ།།སངས་རྒྱས་དེ་ཡི་ཐུགས་ཀ་རུ།།ོཾ་ལས་གྱུར་པའི་རྣམ་པར་སྣང་མཛད་ནི། སྐུ་མདོག་དཀར་བའི་རང་བཞིན་ལ།།ཞལ་གཅིག་པ་ལ་ཕྱག་བཞི་པ།།དང་པོ་རལ་གྲི་པོ་ཏིའོ།།ཐ་མ་བྱང་ཆུབ་མཆོག་གི་ཕྱག་རྒྱའོ།།སངས་རྒྱས་དེ་ཡི་ཐུགས་ཀ་རུ།།ཡེ་ཤེས་སེམས་དཔའ་མཚོན་གང་པ།།སྐུ་མདོག་དམར་སེར་གསེར་མདོག་ལ།།ཤེས་རབ་རལ་གྲི་མདའ་གཞུ་བསྣམས།།སངས་རྒྱས་དེ་ཡི་མདུན་ཉིད་དུ།།པདྨའི་གདན་ལ་ཤཱཀ་ཐུབ་བསྒོམ།།ཕོ་བྲང་པདྨ་འདབ་བརྒྱད་ལ།།ཤར་དུ་ཧཱུཾ་ལས་གྱུར་པའི་རྡོ་རྗེ་མི་བསྐྱོད་པ།།སྐུ་མདོག་སྔོ་སྐྱའི་རང་བཞིན་ལ།།དང་པོ་གཉིས་ནི་པོ་ཏི་རལ་གྲི་བསྣམས།།ཐ་མ་གསང་བས་གནོན་ལ།།གཡོན་པ་མཉམ་གཞག་རྡོ་རྗེ་བསྣམས།།ལྷོ་རུ་ཏྲཱཾ་ལས་རིན་ཆེན་འབྱུང་ལྡན་ནི།།སེར་པོ་ཞལ་གཅིག་ཕྱག་བཞི་པ།།གཡས་གཡོན་ཀུན་གྱི་དང་པོ་འགྲོ།།ཐ་མ་མཆོག་སྦྱིན་རིན་པོ་ཆེ།།ནུབ་ཏུ་ཧྲཱིཿ ་ལས་སྣང་བ་མཐའ་ཡས་ནི།།དམར་པོ་ཞལ་གཅིག་ཕྱག་བཞི་པ།།མཉམ་གཞག་ཕྱག་རྒྱ་པདྨ་བསྣམས།།བྱང་དུ་ཧཱ་ལས་གྱུར་པའི་དོན་ཡོད་གྲུབ་པ་ནི།།ལྗང་གུ་ཞལ་གཅིག་ཕྱག་བཞི་པ།།ཁུ་ཚུར་ཕྱག་ན་རྒྱ་གྲམ་བསྣམས།།ཀུན་ལ་རིན་ཆེན་སྣ་ཚོགས་ཀྱིས་བརྒྱན་པ།།གནས་གསུམ་འབྲུ་གསུམ་བྱིན་གྱིས་བརླབ།།ཞབས་ནི་རྡོ་རྗེ་སྐྱིལ་མོ་ཀྲུང་དུ་བཞུགས།།ཕྱི་རིམ་འཁོར་ལོ་རྩིབས་བརྒྱད་ལ།།ཱ་ལི་ཡོངས་སུ་གྱུར་པ་ལས།།ཉི་ཟླ་པདྨའི་གདན་སྟེངས་སུ།།ཡབ་ཀྱི་ཐུགས་ཀར་ཨ་ཡི་འཕྲོ་འདུ་ལས།།ི་ཨཱི་ཨུ་ཨཱུ།ེ་ཨཻ་ཨོ་ཨཽ་འཕྲོས།།དབྱངས་ཡིག་འོད་དུ་ཞུ་བ་ལས།།ཆོས་འཁོར་རིམ་བཞིན་བསྐོར་བར་བྱ།།ཀུན་དུ་བཟང་པོ་ནམ་མཁའི་
སྙིང་པོ་དང།།འཇམ་དཔལ་ས་ཡི་སྙིང་པོ་དང།།སྤྱན་རས་གཟིགས་དང་སྒྲིབ་པ་སེལ།།ཕྱག་ན་རྡོ་རྗེ་བྱམས་པའོ།།འཁོར་ལོ་པི་ཝང་ཨུཏྤ་ལ།།དུང་ཕོར་པདྨ་རིན་ཆེན་དང།།མྱུ་གུ་རྡོ་རྗེ་བུམ་པའོ།།གཡོན་པ་ཐམས་ཅད་མཆོག་སྦྱིན་ནོ།།རིན་ཆེན་ཕྲེང་བའི་རྒྱན་གྱིས་བརྒྱན།།གདན་ལ་བཞུགས་ཤིང་འགྱིངས་པའི་ཚུལ།།རྒྱུད་ལས།གསང་སྔགས་ཚུལ་ཆེན་ལས་བྱུང་བ།།བྱང་ཆུབ་སེམས་དཔའ་སེམས་དཔའ་ཆེ།།རྣམ་ཤེས་བརྒྱད་པོ་རྟོག་པ་འཆང།།ཁ་དོག་སྣ་ཚོགས་འབར་བའི་འོད།།དཔལ་ལྡན་བློ་དང་སྒེག་པར་ལྡན།།ཞེས་གསུངས་སོ།།ཕྱོགས་ཀྱི་སྒོ་བཞིར་བསྒོམ་པ་ནི།།གཙོ་བོའི་ཐུགས་ཀའི་འཕྲོ་འདུ་ལས།།ཛཿ ་ཧཱུཾ་བཾ་ཧོཿ ་བཞི་འཕྲོས་པས།།འོད་ཞུ་འཕྲོས་ཤིང་འདུས་པ་ལས།།ལྕགས་ཀྱུ་ཞགས་པ་ལྕགས་སྒྲོག་དྲིལ།།སྐུ་མདོག་རང་རང་ཕྱོགས་དང་མཐུན།།རྒྱུད་ལས།རྡོ་རྗེ་ལྕགས་ཀྱུ་ཞགས་པ་ཆེ།།འཛིན་པ་ཆེན་པོ་རྡོ་རྗེའི་ཞགས།།འཇམ་དབྱངས་ཆེན་པོ་སྒྲ་ཆེ་བ།།ཞེས་གསུངས་སོ།།དེ་ནས་ཐུགས་ཀའི་ས་བོན་ཨ་ལས་འོད་འཕྲོས་ཡེ་ཤེས་འཁོར་ལོ་དགུག་གཞུག་བྱ།།སངས་རྒྱས་ཐམས་ཅད་སྤྱན་དྲངས་ལ། ཨཱ་སརྦ་ཏ་ཐཱ་ག་ཏ་ཀཱ་ཡ་བཱ་ཀ་ཙིཏྟ་ཨ་བྷི་ཥིཉྩ་ཧཱུཾ་ཏྲཱཾ་ཧི་ཏཾ་ཨོཾ།།ཞེས་དབང་བསྐུར་བར་བྱ།།རྒྱུད་ལས།།སངས་རྒྱས་བྱང་ཆུབ་བླ་ན་མེད།།ཡེ་ཤེས་དབང་བསྐུར་ཅོད་པན་ཅན།།ཞེས་གསུངས།དེ་ནས་སྙིང་པོ་བཟླས་པར་བྱ།།ཐུགས་ཀའི་ཤེས་རབ་འཁོར་ལོ་ལ།།དེ་དབུས་ལྟེ་བའི་འཁོར་ལོ་ལ།།སྔགས་ཕྲེང་མེ་ཏོག་དཀྱུས་པ་ལྟར།།དེ་ལ་དམིགས་ཏེ་བཟླས་པར་བྱ།ོཾ་ཝཱ་གཱི་ཤཝ་རི་མུཾ།ོཾ་བཛྲ་ཏཱིཀྵྞ་དུཿ ་ཁ་ཙྪེ་ད།པྲཛྙཱ་ཛྙཱ་ན་མཱུརྟ་ཡེ།ཛྙཱ་ན་ཀཱ་ཡ་ཝཱ་གཱི་ཤཝ་ར་ཨ་ར་པ་ཙ་ན་ཡེ་ཏེ་ན་མཿ ་ཨ་ཨཱ་སརྦ་ཏ་ཐཱ་ག་ཏ་ཧྲྀ་ད་ཡ།ཧ་ར་ཧ་ར།ོཾ་ཧཱུཾ་ཧྲཱི་བྷ་ག་བཱན།ཛྙཱ་ན་མཱུརྟི།ཝཱ་གཱི་ཤཝ་ར།མ་ཧཱ་པཱ་ཙ།སརྦ་དྷརྨཱ་ག་ག་ན། མ་ལ་སུ་པ་རི་ཤུདྡྷ་དྷ་རྨྨ་དྷཱ་ཏུ་ཛྙཱ་ན་གརྦྷ་ཨ།དེ་ཡང་རྒྱུད་ལས།འོད་བཟང་འབར་བ་དཔལ་གྱི་བེའུ།།འོད་ཆེན་རྣམ་པར་སྣང་བར་བྱེད།།གཟི་བརྗིད་ཕྲེང་བ་བལྟ་ན་སྡུག།གསང་སྔགས་ཆེན་པོ་རིགས་གསུམ་པ།།ཞེས་གསུངས་པས་སོ།།དེ་ནས་མཆོད་པ་རྒྱས་པ་དབུལ།། ཨཱ་སརྦ་ཐཱ་ག་དྷཱུ་པ་པཱུ་ཛ་མི་གྷ་ས་མུ་དྲ་སྥ་ར་ཎ་ས་མ་ཡེ་ཧཱུཾ།བུཥྤཾ། ལོ་ཀེ་གནྡྷེ། 
༄།།ནི་བི་ཏྱེ།ཤབྟ།རྒྱུད་ལས།མཆོད་པ་ཆེན་པོ་འདོད་ཆགས་ཆེ།།སེམས་ཅན་ཐམས་ཅད་དགའ་བར་བྱེད།།ཅེས་པ་ལ་སོགས་པ་དུག་ལྡ་རང་གྲོལ་གྱི་མཆོད་པའོ།།ོཾ་བཛྲ་གཱི་ཏི་ཧཱུཾ།ོཾ་བཛྲ་ནརྀ་ཏྱེ་ཧཱུཾ།།ོཾ་བཛྲ་མཱ་ལེ་ཏྲཱཾ།ོཾ་བཛྲ་ལཱ་སྐྱེ་ཧྲི།དེ་ཡང་རྒྱུད་ལས།མཆོད་ཅིང་བརྗོད་པར་དྲང་སྲོང་ཆེ།།ཞེས་གསུངས་སོ།།དེ་ནས་མཆོད་འོས་བསྟོད་འོས་ཕྱག་གི་གནས།།ཞེས་པས་བསྟོད་དེ།འདི་ལྟར་སངས་རྒྱས་བཅོམ་ལྡན་འདས།།སངས་རྒྱས་རྣམ་པར་སྣང་མཛད་ཆེ།།གདོང་ལྔ་ཟུར་ཕུང་ལྔ་དང་ལྡན།།ལག་པ་བརྒྱ་པོས་ཀུན་བསྐྱོད་ཅིང།།སྤྲུལ་པའི་འཁོར་ལོ་སྣ་ཚོགས་འཆང།།གོམ་པའི་སྟོབས་ཀྱིས་གར་བྱེད་པ།།སུམ་ཅུ་རྩ་གཉིས་མཚན་འཆང་བ།།རྣམ་སྣང་གཙོ་ལ་ཕྱག་འཚལ་འདུད།།རིགས་ལྔ་ལ་འདུད་ཀྱི་བསྟོད་པ་བྱའོ།།འཇམ་དཔལ་དཔལ་དང་ལྡན་པའི་མཆོག།འཇམ་དཔལ་ཡེ་ཤེས་སེམས་དཔའ་ཡི།།མིང་ནི་ཡང་དག་བརྗོད་པ་མཆོག།འཇམ་དཔལ་དེ་ལ་ཕྱག་འཚལ་འདུད།།གཞོན་ནུའི་སྐུ་ལུས་འཆང་བ་པོ།།ཡེ་ཤེས་སྒྲོན་མེས་རབ་གསལ་ཞིང།།འཇིག་རྟེན་གསུམ་གྱི་མུན་སེལ་བ།།འཇམ་དཔལ་དེ་ལ་ཕྱག་འཚལ་འདུད།།ཉིད་ཀྱི་འདབ་བཟང་ཚོགས་ཀྱིས་ནི།།ཟླ་བ་རྒྱས་པ་ཟིལ་གནོན་ཅིང།།རིག་པ་རྣམ་པར་གསལ་བསྒྱུར་ལ།།འཇམ་དཔལ་དེ་ལ་ཕྱག་འཚལ་འདུད།།མ་བགྱིས་ཟུར་ཕུད་གསལ་བ་ལ།།ནོར་བུ་འབར་བའི་སྐུ་མངའ་ཞིང།།ཉིད་ནི་ཀུན་དུ་དགའ་བའི་སྐུ།།འཇམ་དཔལ་དེ་ལ་ཕྱག་འཚལ་འདུད།།བདུད་རྩི་འདྲ་ཞིང་འཇམ་ལ་ཟབ།།ཡིད་དང་གསུང་གི་སྒྲ་སྒྲོགས་པ།།དམ་པའི་ཆོས་ཀྱི་རིན་ཆེན་མཛོད།།འཇམ་དཔལ་དེ་ལ་ཕྱག་འཚལ་འདུད།།གངས་ཀྱི་ཆུ་ལྟར་གདངས་གསལ་བ།།འཇིག་རྟེན་ཁམས་ན་རྣམ་པར་བཞུགས།།ཉོན་མོངས་དྲི་མ་རབ་སྔགས་པ།།འཇམ་དཔལ་དེ་ལ་ཕྱག་འཚལ་འདུད།།མཆེ་བ་གཙིགས་དང་བསྒྱིངས་པ་ཡི།།འཇིགས་པའི་སྐུ་ཡི་ཚུལ་གྱིས་ནི།།ཡ་མའི་དྲེགས་པ་འཇོམས་མཛད་པ།།འཇམ་དཔལ་དེ་ལ་ཕྱག་འཚལ་འདུད།།རང་གི་སྤྱན་དང་མདངས་འདྲ་བ།།ུཏྤལ་སྔོན་པོས་རབ་མཛེས་པ།།ཤེས་རབ་རལ་གྲི་མངའ་གཞུ་འཛིན།།འཇམ་དཔལ་དེ་ལ་ཕྱག་འཚལ་འདུད། 
ཕྱོགས་བཅུར་བཞུགས་པའི་སངས་རྒྱས་ལ།།རྒྱ་ཆེར་བསྟོད་པས་རབ་བསྟོད་པ།།འགྲོ་བའི་ལམ་ནི་སྟོན་པ་པོ།།འཇམ་དཔལ་དེ་ལ་ཕྱག་འཚལ་འདུད།།དེ་ནས་སེམས་དཔའ་བརྒྱད་ལ་བསྟོད་དེ།།མཁས་པ་ཆེན་པོ་ཐབས་ཆེ་བ།།མཁས་པ་སྒྱུ་འཕྲུལ་ཆེན་པོ་འཆང།།འཇིག་རྟེན་ཁམས་བརྒྱ་ཀུན་བསྐྱོད་པ།།ཀུན་དུ་བཟང་པོ་ཁྱོད་ལ་འདུད།།རྫུ་འཕྲུལ་ཆེན་པོ་སྟོབས་ཆེན་ལྡན།།ནམ་མཁའི་བདག་པོ་སྣ་ཚོགས་སྟོན།།ནམ་མཁའ་ལས་བྱུང་རང་བྱུང་བ།།ནམ་མཁའི་སྙིང་པོ་ཁྱོད་ལ་འདུད།།ཤེས་རབ་ཆེན་པོ་བློ་ཆེན་ལྡན།།ཤེས་རབ་ཡེ་ཤེས་མེ་པོ་ཆེ།།ཤེས་རབ་ཆེན་པོ་སྐད་ཅིག་ལ།།འཇམ་དཔལ་ཤེས་རབ་ཁྱོད་ལ་འདུད།།རྫུ་འཕྲུལ་ཆེན་པོ་ཆེར་གྲགས་པ།།རྫུ་འཕྲུལ་རྐང་པའི་སྟོབས་དང་ལྡན།།ས་ཡི་སྙིང་པོ་འགྲོ་བ་འཛིན།།ས་ཡི་སྙིང་པོ་ཁྱོད་ལ་འདུད།།སྙིང་རྗེ་ཆེན་པོ་བློ་ཡི་མཆོག།སྙིང་རྗེ་ཆེ་དང་ཤེས་རབ་དང།།སངས་རྒྱས་ཀྱན་གྱི་སྙིང་པོ་ཆེ།། སྤྱན་རས་གཟིགས་དབང་ཁྱོད་ལ་འདུད།།ཤུགས་ཆེན་མགྱོགས་པ་ཆེན་པོ་སྟེ།།དེ་བཞིན་གཤེགས་པའི་ཡིད་ལྟར་མགྱོགས།།རྒྱལ་བ་རྣམ་རྒྱལ་དགྲ་ལས་རྒྱལ།།སྒྲིབ་པ་སེལ་པ་ཁྱོད་ལ་འདུད།།སྟོབས་ཆེན་ཕ་རོལ་གནོན་པ་པོ།།སྟོབས་པོ་ཆེ་ལ་ཐབས་ཆེ་བ།།སྨོན་ལམ་ཡེ་ཤེས་རྒྱ་མཚོ་སྟེ།།ཕྱག་ན་རྡོ་རྗེ་ཁྱོད་ལ་འདུད།།བྱམས་ཆེན་རང་བཞིན་དཔག་ཏུ་མེད།།བྱམས་པའི་གོ་ཆ་ཆས་པ་སྟེ།།བྱམས་དང་སྙིང་རྗེའི་དཀྱིལ་འཁོར་ཅན།།དཔལ་ལྡན་བྱམས་པ་ཁྱོད་ལ་འདུད།།རྡོ་རྗེ་ལྕགས་ཀྱུ་ཞགས་པ་ཆེ།།འཛིན་པ་ཆེན་པོ་རྡོ་རྗེ་ཞགས།།འཇམ་དབྱངས་ཆེན་པོ་སྒྲ་ཆེ་བ།།ཡེ་ཤེས་སྒོམ་ཁྱོད་ལ་འདུད།།རྡོ་རྗེ་སཏྭ་སཏྭ་ཆེ།།རྡོ་རྗེ་དེ་བཞིན་གཤེགས་པ་ཀུན།།རྡོ་རྗེ་བཞིན་གཤེགས་པ་ཀུན།།རྡོ་རྗེ་དང་པོ་ཀུན་དུ་བཟང།།ཕྱག་འཚལ་ཕྱག་ན་རྡོ་རྗེ་ལའོ།།རྡོ་རྗེ་རྒྱལ་པོ་སངས་རྒྱས་མཆོག།རྡོ་རྗེ་ལྕགས་ཀྱུ་དེ་བཞིན་གཤེགས།།ངེས་པའི་རྒྱལ་པོ་སངས་རྒྱས་མཆོག།ཕྱག་འཚལ་རྡོ་རྗེ་འགུགས་ཁྱོད་ལའོ།།རྡོ་རྗེ་ཆགས་པ་བདེ་བ་ཆེ།།རྡོ་རྗེ་མདའ་ནི་དབང་བྱེད་པ།།བདུད་ཀྱི་འདོད་པ་རྡོ་རྗེ་ཆེ།།ཕྱག་འཚལ་རྡོ་རྗེ་གཞུ་ཁྱོད་ལའོ།།རྡོ་རྗེ་ལེགས་པ་བདེ་བ་ཆེ།།རྡོ་རྗེ་མགུ་བ་དགའ་བ་ཆེ།།རབ་དགྱེས་རྒྱལ་པོ་བུདྡྷ་མཆོག། 
