༄།།རྒྱ་གར་སྐད་དུ།ཤྲཱི་བཛྲ་ཌཱ་ཀི་ནཱ་མ་མ་ཧཱ་ཏནཱ་རཱ་ཛ་ཨུཏྟེ་ཡཾ་བོ་དྷི་ཙིཏྟ་ཨ་བ་ལོ་ཀ་མཱ་ལས་དྷ་ནོ་པི་ཀ་ནཱ་མ།བོད་སྐད་དུ།དཔལ་རྡོ་རྗེ་མཁའ་འགྲོ་ཞེས་བྱ་བའི་རྒྱུད་ཀྱི་རྒྱལ་པོ་ལས་བཏུས་པའི་སྒྲུབ་པའི་ཐབས་བྱང་ཆུབ་ཀྱི་སེམས་ཀུན་དུ་གཟིགས་པའི་ཕྲེང་བ་ཞེས་བྱ་བ།བཅོམ་ལྡན་འདས་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ།།སྒྱུར་འཕྲུལ་ཆེན་མོས་ཀུན་འཁྱུད་པའི།།དཔའ་བོ་རྡོ་རྗེ་ཅན་བཏུད་ནས།།རྡོ་རྗེ་མཁའ་འགྲོའི་རིམ་པ་ཡིས།།དེ་ཡི་སྒྲུབ་ཐབས་བྲི་བར་བྱ།།ཆོས་ཀྱི་དབྱིངས་ཀྱི་བདག་ཉིད་མཆོག།དང་པོར་རོ་ནི་བསྒོམ་པར་བྱ།།སྒྲུབ་པོ་དེ་ཡི་སྟེར་གནས་ཏེ།།ཧུ་རུ་ཀ་ཉིད་བསྒོམ་པར་བྱ།།ཞེས་བྱ་བ་ལ་དེ་ལ་རིམ་པ་ནི་འདི་ཡིན་ཏེ།རང་གི་སྙིང་གར་རེ་ཕ་ལས།།བྱུང་བའི་ཉི་མའི་དཀྱིལ་འཁོར་བསྒོམ།དེ་ཉིད་དུ་ནི་ཧཱུཾ་ཞེས་པ།།ཐབས་དང་ཤེས་རབ་གཟུགས་ཅན་བསམ།།ཧཱུཾ་ལས་བྱུང་བའི་རྡོ་རྗེ་ནི།།ཁ་དོག་ནག་པོ་དྲག་ཆེན་པོ།།དེ་ཡི་ལྟེ་བའི་དབུས་གནས་པར།།སླར་ཡང་ཧཱུཾ་གི་དེ་ཉིད་བསྒོམ།།ཧཱུཾ་ནི་ཡོངས་སུ་གྱུར་པ་ལས།། སྒྲུབ་པོ་ཞེ་སྡང་བདག་ཉིད་བསམ།།རྒྱན་རྣམས་ཐམས་ཅད་ཡོངས་རྫོགས་ཤིང།།རང་གི་ལྷག་པའི་ལྷ་གཟུགས་བྱ།།ཁྲོ་ལ་ས་བོན་སྔོན་པོ་སྟེ།།རྡོ་རྗེ་ཉི་མ་དེ་བཞིན་ནོ།།ཞི་བའི་ས་བོན་ཟླ་བའི་མདོག།ཟླ་བ་རྡོ་རྗེ་ལ་གནས་བསམ།།སྒྲུབ་པོ་ལྷ་ཡི་གཟུགས་བཟུང་ལ།། 
༄།།དེ་ནས་ལྷ་ཡི་མཆོད་པ་སྤྲོ།།ལྷ་ཡི་མིག་དང་ལྡན་པ་ཡིས།།སངས་རྒྱས་ཐམས་ཅད་བལྟ་བར་བྱ།།བཅོམ་ལྡན་རྡོ་རྗེ་ཅང་ཡིས་གསུངས།།རྣལ་འབྱོར་སྐྱེད་པར་གསུངས་པའོ།།སངས་རྒྱས་ཀུན་གྱི་དངོས་ས་བོན།།རང་སྙིང་ཟླ་བར་བསམས་ནས་སུ།། བདེ་གཤེགས་དེ་ཡི་འོད་ཟེར་གྱིས།།མདུན་དུ་བཀུག་པར་བལྟ་བར་བྱ།།རྒྷ་ལ་སོགས་ལུང་བྱུང་བ།།ཕྱི་དང་གསང་བའི་མཆོད་སོགས་བྱ།།དེ་ནས་ཕྱག་ནི་བྱས་ནས་སུ།།དེ་འོག་བདག་ཉིད་འདི་ལྟར་དབུལ།།སངས་རྒྱས་བྱང་ཆུབ་སེམས་དཔའ་རྣམས།།ཀུན་ནས་བདག་ལ་དགོངས་སུ་གསོལ།།བདག་མིང་འདི་ཞེས་བགྱི་བ་ནི།།དུས་འདི་ནས་བཟུང་ཇི་སྲིད་དུ།།བྱང་ཆུབ་སྙིང་པོ་མཆིས་ཀྱི་བར།།ཇི་ལྟར་དུས་གསུམ་མགོན་པོ་རྣམས།།ཡང་དག་བྱང་ཆུབ་ངེས་མཛད་པ།།དེ་བཞིན་བླ་མེད་བྱང་ཆུབ་སེམས།།དམ་པ་བདག་གིས་བསྐྱེད་བར་བགྱི།།སངས་རྒྱས་རྣལ་འབྱོར་སྔོམ་པ་ལ།།སངས་རྒྱས་ཆོས་དང་དགེ་འདུན་ཏེ།།བླ་ན་མེད་པའི་དཀོན་མཆོག་གསུམ།།དེ་ད་ནས་བརྩམས་ཏེ་མཆོག་ཏུ་གཟུང།།བསླབ་པ་ཡི་ནི་ཚུལ་ཁྲིམས་དང།།དགེ་བའི་ཆོས་ནི་བསྲུང་བ་དང།།སེམས་ཅན་དོན་བྱེད་ཚུལ་ཁྲིམས་གསུམ།།བདག་གིས་སོ་སོར་བརྟན་པོར་གཟུང།།རྡོ་རྗེའི་རིགས་མཆོག་ཆེན་པོ་ལ།།རྡོ་རྗེ་དྲིལ་བུ་ཕྱག་རྒྱ་ཡང།།ཡང་དག་ཉིད་གཟུང་བགྱི་ཞིང།།སློབ་དཔོན་དག་ཀྱང་བདག་གིས་བཟུང།།རིན་ཆེན་རིས་མཆོག་རྣལ་འབྱོར་གྱི།།དམ་ཚིག་ཡིད་དུ་འོང་བ་ལ།།ཉིན་རེ་བཞིན་དུ་དུས་དྲུག་ཏུ།།སྦྱིན་པ་རྣམ་བཞི་སྩལ་བར་བགྱི།།བྱང་ཆུབ་ཆེན་པོ་ལས་བྱུང་བའི།།པདྨའི་རིགས་ཆེན་དག་པ་ལ།།ཕྱི་དང་གསང་བ་ཐེག་པ་གསུམ།།དམ་ཆོས་ཡང་དག་གཟུང་བར་བགྱི།།ལས་ཀྱི་རིགས་མཆོག་ཆེན་པོ་ལ།།མཆོད་པ་ཅི་ནུས་བགྱིད་པ་དང།།སྔོམ་པ་ཐམས་ཅད་ལྡན་པར་བགྱི།།བླ་ན་མེད་པའི་བྱང་ཆུབ་སེམས།།དམ་པ་བདག་གིས་བསྐྱེད་བགྱི་ཞིང།།སེམས་ཅན་ཀུན་གྱི་དོན་གྱི་ཕྱིར།།སྔོམ་པ་མ་ལུས་གཟུང་བར་བགྱི།།མ་བརྒལ་བ་རྣམས་བསྒྲལ་བར་བགྱི།།མ་གྲོལ་བ་རྣམས་བདག་གིས་
དགྲོལ།།དབུགས་མ་ཕྱིན་པ་དབུགས་དབྱུང་ཞིང།།འགྲོ་ཀུན་མྱ་ངན་འདས་ལ་དགོད།།བྱམས་དང་སྙིང་རྗེ་བྱས་ནས་སུ།།དགེ་བ་ལ་ནི་དགའ་བ་བསྒོམ།།མི་དགེའི་ཆོས་ལ་བཏང་སྙོམས་བྱ།།སྡིག་བཤགས་ལ་སོགས་དེ་བཞིན་ནོ།།བཅོམ་ལྡན་རྡོ་རྗེ་ཅན་གྱིས་གསུངས།།དེ་བཞིན་གཤེགས་པ་ཐམས་ཅད་མཆོད་པ་དང་སྔོམ་པ་གཟུང་བའོ།།སངས་རྒྱས་ཐམས་ཅད་གཤེགས་གསོལ་ནས།།དེ་འོག་འདི་ལྟར་བསྒོམ་པར་བྱ།།བདག་གིས་མཆོད་པའི་སངས་རྒྱས་རྣམས།།གང་ནས་མ་བྱོན་གར་མ་གཤེགས།།ཕུང་པོ་ཁམས་དང་སྐྱེ་མཆེད་རྣམས།།གང་ཡིན་ལྷ་ཡི་རང་བཞིན་ཉིད།།རྣལ་འབྱོར་དེ་ཉིད་རྫོགས་བྱའི་ཕྱིར།།བློ་དང་ལྡན་པས་དེ་ཉིད་བསྒོམ།།གཟུགས་ནི་སངས་རྒྱས་རྣམ་སྣང་མཛད།།ཚོར་བ་རྡོ་རྗེ་ཉི་མ་ཡིན།།འདུ་ཤེས་པདྨ་གར་དབང་སྟེ།།འདུ་བྱེད་རྡོ་རྗེ་རྒྱལ་པོ་ཡིན།།རྣམ་ཤེས་རྡོ་རྗེ་སེམས་དཔའ་སྟེ།།འདི་དག་ཀུན་དངོས་རང་བཞིན་ནི།།རྡོ་རྗེ་མཁའ་འགྲོ་ཞེས་བྱར་གྲགས།།ཡང་དག་གཅིག་པུ་ཆེན་པོའི་ལྷ།།བདེ་བ་ཐམས་ཅད་བ་སྟེར་བ།།སྐུ་མ་ཆེན་པོའི་རང་བཞིན་གྱིས།།ཆགས་བྲལ་ཆགས་བ་ཞེས་བྱར་བཤད།།ས་ཁམས་ལྟུང་བྱེད་མ་ཡིན་ཏེ།།དེ་བཞིན་ཆུ་ཁམས་གསོད་མའོ།།མེ་ཁམས་འགུས་བྱེད་མ་ཡིན་ཏེ།།དེ་བཞིན་རླུང་ནི་གར་དབང་ངོ།།ནམ་མཁའི་ཁམས་ནི་སྒྱུ་མ་ཆེར།།རང་ཉིད་འགྲོ་མ་ཞེས་བྱར་བཤད།།སངས་རྒྱས་ཀུན་དང་མཉམ་སྦྱོར་བ།། མཁའ་འགྲོ་མ་ནི་འབར་བའི་མཆོག།།འབྱུང་བ་ལྔ་ཡི་རང་བཞིན་གྱི།།དེ་ནི་རྡོ་རྗེ་གཙོ་མོར་གནས།།མིག་གཉིས་གཏི་མུག་རྡོ་རྗེ་བཤད།།ཉན་པ་ཞེས་སྡང་རྡོ་རྗེ་བརྗོད།།སྣ་ནི་སེར་སྣ་རྡོ་རྗེ་སྟེ།།ཁ་ནི་འདོད་ཆགས་རྡོ་རྗེར་གསུངས།།ལུས་ནི་ཕྲག་དོག་རྡོ་རྗེ་སྟེ།།སྐྱེ་མཆེད་ཐམས་ཅད་མཉམ་སྦྱོར་བས།།རྡོ་རྗེ་མཁའ་འགྲོ་བདེ་བའི་མཆོག།བཅོམ་ལྡན་རྡོ་རྗེ་ཅན་གྱིས་གསུངས།ཕུང་པོ་དང་ཁམས་དང་སྐྱེ་མཆེད་ཀྱི་རྣམ་པར་དག་པའོ།།ོཾ་སཝཱ་བྷཱ་བ་ཤུདྡཿ སརྦ་དྷརྨཱཿ སཝ་བྷཱ་བ་ཤུདྡྷོ\ུ0f85ཧཾ།དེ་ནས་དངོས་ཀུན་ལས་གྲོལ་བའི།།ཆོས་ཀུན་
༄།།བདག་མེད་མཉམ་པར་བལྟ།།ཐམས་ཅད་ནམ་མཁའི་མཚན་ཉིད་དེ།།ནམ་མཁའ་ལ་ནི་མཚན་ཉིད་མེད།།ཁམས་གསུམ་པ་ནི་མ་ལུས་བའི།།འགྲོ་བ་སྒྱུ་མ་ལྟ་བུ་ཡིན།།བརྟན་པ་དང་ནི་གཡོ་པ་ཡི།།འགྲོ་བ་དམིགས་ས་མེད་པ་སྟེ།།མཐོང་བ་དང་ནི་རེག་པའི་དངོས།།ཐམས་ཅད་སྒྱུ་མ་ཇི་བཞིན་ནོ།།གཟུགས་ནི་ཐམས་ཅད་སྟོང་པ་ཉིད།།སྟོང་པའི་ཚུལ་གྱི་མིག་གིས་ནི།།དོགས་པ་མེད་པར་བསྒོམ་པའི་མཆོག།རྣམ་པར་མི་རྟོག་པ་ཡིས་བལྟ།།ནམ་མཁའི་ཚུལ་གྱི་སེམས་ཀྱིས་ནི།།དེར་ནི་ཐམས་ཅད་ནམ་མཁའི་དངོས།།དོགས་པ་མེད་པའི་བསྒོམ་པར་ལྡན།།རྣམ་པར་མི་རྟོག་སྐྱེ་བར་འགྱུར།།ོཾ་ཥཱུ་ནྱ་ཏཱ་ཛྙཱ་ན་བཛྲ་སཝཱ་བྷཱ་བ་ཨཱཏྨ་ཀོ\ུ0f85ཧཾ།བཅོམ་ལྡན་རྡོ་རྗེ་ཅན་གྱིས་གསུངས།།སྟོང་པ་ཉིད་ནི་བྱང་ཆུབ་བོ།།སྣ་ཚོགས་པདྨའི་ཉི་དཀྱིལ་ལ།།དེར་ནི་ཧཱུཾ་ལས་བྱུང་བ་ཡི།།དབུས་གནས་ལས་ཀྱི་རྡོ་རྗེ་བསྒོམ།།སླར་ཡང་ཧཱུཾ་གི་དེ་ཉིད་བསམ།།འོད་ཟེར་སྣ་ཚོགས་འབར་བ་ལས།།མཁའ་འགྲོ་མ་ཡི་འཁོར་སྤྲོ་བ།།ཞལ་གཅིག་ཕྱག་འཚལ་གཉིས་སྤྱན་གསུམ་པ།།སྐུ་མདོག་དམར་མོ་དྲག་ཆེན་མོ།།མདུང་གི་དབྱིབས་ཅན་འཇིགས་པའི་གཟུགས།།སྤྱན་དམར་ཁམ་སྐྲ་གྱེན་དུ་བརྫེས།།ལང་ཚེ་ཕུན་སུམ་ཚོགས་པར་ལྡན།།སྟག་གི་པགས་པའི་ན་བཟའ་ཅན།།ལྗགས་འདྲིལ་བས་ནི་ཆེར་འཇིགས་ཏེ།།འཇིགས་པ་དག་ཀྱང་འཇིགས་པར་མཛད།།དེ་ནས་རྡོ་རྗེ་སྔགས་སྤྲོ་བྱ།།ོཾ་སུ་མྦྷ་ནི་སུ་མྦྷ་ཧཱུཾ་ཧཱུཾ་ཕཊ།ོཾ་གྲྀ་ཧྞ་གྲྀ་ཧཱུཾ་ཧཱུཾ་ཕཊ།ོཾ་གྲྀ་ཧྞ་པ་ཡ་གྲྀ་ཧྞཱ་པ་ཡ་ཧཱུཾ་ཧཱུཾ་ཕཊ།ོཾ་ཨཱ་ན་ཡ་ཧོཿ ་བྷ་ག་བཱ་ན་བིདྱཱ་རཱ་ཛ་ཧཱུཾ་ཧཱུཾ་ཕཊ།དེར་སྔགས་ཚིག་ནི་འདི་དག་གིས།།ལྷ་དང་ལྷ་མིན་མིར་བཅས་པ།།ཕུར་བུ་ཡིས་ནི་བཏབ་ནས་སུ།།ཧཱུཾ་སྔགས་འོད་ཀྱི་ར་བ་དང།།ཁྱད་པར་དུ་ནི་དྲ་བ་བྱ།།བཅོམ་ལྡན་རྡོ་རྗེ་ཅན་གྱིས་གསུངས།། སྲུང་བའི་འཁོར་ལོ་དང་སྔགས་ཀྱི་ཚིག་རྣམས་སོ།།ཤེས་རབ་མཁའ་དབྱིངས་དབུས་བསམ་པ།།རླུང་དང་མེ་ཡི་དཀྱིལ་འཁོར་རོ།།དེ་ཡི་དཀྱིལ་འཁོར་དབུས་གནས་པར།།ཆུ་ཡི་དཀྱིལ་འཁོར་བསྒོམ་པར་བྱ།།ཆུ་ཡི་དཀྱིལ་འཁོར་དབུས་གནས་པར།།དབང་ཆེན་
དཀྱིལ་འཁོར་དེ་བཞིན་ཏེ།།འབྱུང་བ་ཐམས་ཅད་བསྡུས་པ་ལས།།གཞལ་ཡས་ཁང་བརྩེགས་བསྒོམ་པར་བྱ།།གྲུ་བཞི་པ་ལ་སྒྲོ་བཞི་པ།།ཁ་ཁྱེར་དེ་བཞིན་རྡོ་རྗེས་མཚན།།སྐུད་པ་བཞི་དང་ཡང་དག་ལྡན།།དར་གྱི་ཕྲེང་བས་མཛེས་པར་བྱས།།དཀྱིལ་འཁོར་གྲཝ་རྣམས་ཐམས་ཅད་དང།།སྒོ་དང་སྒོ་ཁྱུད་མཚམས་རྣམས་སུ།།རྡོ་རྗེ་རིན་ཆེན་རྣམ་སྤྲས་པའི།།ཕྱི་ཡི་དཀྱིལ་འཁོར་ཐིག་གདབ་བྱ།།ཤས་རབ་ཅན་གྱིས་དེ་ཡི་ནང།།འཁོར་ལོའི་ཕྲེང་བས་རྣམ་བརྒྱན་ཏེ།།དེ་ཡི་དབུས་གྱུར་པདྨ་ནི།།དཀར་པོས་ཤིན་ཏུ་མཛེས་པར་བྱ།།དེ་ཡི་ཡང་ནི་སྟེང་གྱུར་པ།།པདྨ་མདོག་དམར་འབར་དང་བཅས།།སླར་ཡང་དེ་ཡི་དབུས་གྱུར་པར།།འོད་ལྡན་པདྨ་དམར་པོ་བྲི།།དེ་ནས་སྔགས་པ་དེ་ནང་དུ།།རྡོ་རྗེ་ཕྲེང་བ་ཀུན་འཁྲུག་བྲི།།སླར་ཡང་པད་ཆེན་འདབ་བརྒྱད་པ།།ིནྡྲ་ནཱི་ལའི་འོད་འབར་བྲི།།རྡོ་རྗེ་ཀ་བའི་ནང་ལོགས་སུ།།དཀྱིལ་འཁོར་ལྔ་ཡིས་རྣམ་བརྒྱན་པ།།རི་རབ་ལྷུན་པོའི་སྟེང་དུ་ནི།།སྣ་ཚོགས་པདྨ་ཡིད་འོད་བསམ།།བཅོམ་ལྡན་རྡོ་རྗེ་ཅན་གྱིས་གསུངས།།ཁང་པ་བརྩེགས་མའོ།།དེ་དབུས་སྟན་ལ་རྣལ་འབྱོར་པས།།དབྱངས་ཡིག་བཅུ་དྲུག་ལས་བྱུང་བའི།།ཟླ་བའི་དཀྱིལ་འཁོར་བསྒོམ་པར་བྱ།།འོད་ཟེར་ཀུན་དུ་རྣམ་པར་སྤྲོ།།དེ་སྟེང་ཡེ་ཤེས་ས་བོན་ལས།།རྡོ་རྗེ་ཉིད་དུ་བསྒོམ་པར་བྱ།།ཟླ་བ་རྡོ་རྗེ་མཉམ་སྦྱོར་བས།།རྡོ་རྗེ་སེམས་དཔའ་བསྒོམ་པར་བྱ།།ཉི་མ་རྡོ་རྗེའི་བསམ་གཏན་གྱིས།།ཁྲོ་བོའི་ལུས་སུ་རྣམ་པར་བསྒོམ།།ཟླ་བ་ཉི་མ་གཉིས་འདུས་པ།།ལྷ་རྣམས་སྐྱེད་པར་བྱེད་པའི་རྒྱུའོ།།དེ་སྐད་དུའང།།ཱ་ལིས་ཟླ་བ་ཀཱ་ལིས་ཉི།།དབུས་སུ་ས་བོན་བསྒོམ་པར་བྱ།།དེ་ཉིད་སེམས་དཔའ་ཞེས་བྱར་བཤད།།མཆོག་ཏུ་དགའ་བའི་གཟུགས་ཅན་ནོ།།ཞེས་གསུངས་སོ།།རང་ལུས་ལས་བྱུང་འོད་ཟེར་གྱིས།།ནམ་མཁའ་ཐམས་ཅད་གཡོགས་ནས་ནི།།བསྡུས་ཏེ་བཀུག་ནས་བཙུད་པ་ཡི།།རྣལ་འབྱོར་ཞེ་སྡང་བདག་ཉིད་འགྱུར།།ཟླ་བ་ལྟར་དཀར་འཛུམ་དང་བཅས།།འོད་ཟེར་དམར་པོ་འབར་བ་འཁྲུག།སངས་རྒྱས་ཕྲེང་བ་ཡང་དག་ལྡན།།རྒྱན་རྣམས་ཀུན་གྱིས་ཡང་དག་
༄།།བཀླུབས།།ཞལ་བཞི་པ་ལ་ཕྱག་བཞི་པ།།རལ་པ་དང་ནི་ཅོད་པན་ལྡན།།རིག་པ་བཞི་དང་ཡང་དག་ལྡན།།སྤྱན་གསུམ་འབར་བ་ཆེན་པོ་སྟེ།།གཡས་པ་དཀར་མིན་ཤིན་དུ་ཞི།།གཡོན་པ་དམར་ཞིང་འཇིགས་པར་བྱེད།།རྒྱབ་ཞལ་གསེར་དང་འདྲ་བའི་མདོག།རྡོ་རྗེ་ཁ་ཊྭཱི་བསྣམས་པ་དང།།དེ་བཞིན་ཐོད་པ་དྲིལ་བུ་བསྣམས།།ཐོད་པ་ལ་བཞུགས་གར་དང་ལྡན།།དབང་གཉིས་དགའ་བའི་སྙོམས་ཞུགས་ཤིང།།རྒྱལ་བའི་འོད་ཟེར་ཀུན་དུ་འཁྲུག།བཅོམ་ལྡན་རྡོ་རྗེ་ཅན་གྱིས་གསུངས།།རྒྱུ་ཡ་རྡོ་རྗེ་འཛིན་པའོ།། ཤེས་རབ་གནས་ཀྱི་མཐར་ཐུག་པར།།སྨོན་ལམ་རྣམ་པར་སྦྱོང་བྱེད་ཅིང།།སེམས་ཅན་དོན་བརྩོན་སེམས་ཀྱིས་ནི།།དཔའ་བོ་སྲིད་པ་སྦྱོང་བར་མཛད།།རྟག་ཏུ་འདོད་པས་མྱོས་པ་ཡི།།ལྷ་ཡི་བུ་འདི་རྣམས་དང་ནི།།གཞན་ཡང་སྐྱེ་བོ་ཆགས་ཅན་ཕྱིར།།འདོད་ཆགས་ཐམས་ཅད་དག་པར་མཛད།།བདེ་ཆེན་ཤིན་ཏུ་གྲུབ་བྱའི་ཕྱིར།།རྟོག་པ་རྒྱས་པར་སྦྱིན་པ་དང།།ཐོག་མ་ཐ་མ་མེད་པའི་མཆོག།རྟོག་པ་ཐམས་ཅད་ལ་སོགས་བཤད།།འདས་པའི་དུས་ན་སྔོན་བྱུང་བ།།རྟོག་པ་ལ་སོགས་བདེ་བ་ཆེ།།དེར་ནི་རྡོ་རྗེ་སེམས་ཆེན་གྱིས།།ལྷག་པ་ཡི་ནི་ལྷ་གཅིག་བཞུགས།།འཇིག་རྟེན་ཁམས་རྣམས་ཐམས་ཅད་ཀྱི།།སེམས་ཅན་ཀུན་དོན་འབྱུང་བྱའི་ཕྱིར།།གླུ་དང་རོལ་མོ་སོགས་པའི་གར།།སྲིད་པ་ཀུན་གྱི་གཙོ་བོར་གྱུར།།སེམས་ཅན་ཐམས་ཅད་འབྱུང་བའི་ཕྱིར།།དགའ་བ་ཡང་དག་བསྡུས་པའི་ང།།དེ་ནས་སེམས་ཀྱི་འགྱུར་བ་ཡི།།འདོད་པའི་ཆགས་པ་རྣམ་སྤངས་ཏེ།།དེས་འདུལ་བར་ནི་མཁྱེན་ནས་སུ།།འདོད་ཆགས་ཆེན་པོ་སྟོན་པར་མཛད།།ཤེས་རབ་ཐབས་ཀྱི་སྦྱོར་བ་ཡིས།།ཆོས་ཀྱི་སྐུ་ཡི་ཆོས་ཉིད་དོ།།བཅོམ་ལྡན་རྡོ་རྗེ་འཛིན་པས་གསུངས།།ཤེས་རབ་དང་ཀུན་དུ་འཁྱུད་པའི་རྣམ་པར་དག་པའོ།།རི་བོ་རི་སུལ་ཚང་ཚིང་ཕུག།ཆུ་བོ་ཆེན་པོའི་འགྲམ་རྣམས་དང།།གདོད་ནས་གྲུབ་པའི་དུར་ཁྲོད་དུ།།དེར་ནི་དཀྱིལ་འཁོར་བརྩམ་པར་བྱ།།ཞེས་བྱ་བ་ལ།།བདེ་བ་ཆེན་པོ་མི་གཡོ་བས་ན་རི་བོའོ།།སེམས་ཅན་སྨན་པར་འཇུག་པར་དགའ་བས་ན་རི་
སུ་ལ་ཏེ་ཕུག་དང་ལྡན་པས་ཚང་ཚིང་ངོ།།ཚུ་པོ་ཆེན་པོའི་འགྲམ་རྣམས་ཞེས་བྱ་བ་ནི་དེ་དང་སྙོམས་པར་འཇུག་པ་ཤེས་རབ་ཀྱི་ཆུ་གནས་པས་ན་ཆུ་བོའི་འགྲམ་མོ།།གདོད་ནས་གྲུབ་པ་ཞེས་བྱ་བ་ནི་རྟག་ཏུ་གྲུབ་པ་སྟེ་འཆར་བ་དང་ནུབ་པ་སྤངས་ཤིང་ནམ་མཁའ་ལྟར་ཡོངས་སུ་གྲུབ་བརྟག་ཏུ་བདེ་བ་ཆེན་པོའི་ཚུལ་གྱིས་དམིགས་པས་དེའི་རང་བཞིན་དུ་བྱས་པའོ།།དུར་ཁྲོད་ཅེས་བྱ་བ་ནི་སེམས་ཅན་ཐམས་ཅད་ཀྱི་རྒྱུད་མཉམ་པར་གནས་པའི་ཕྱིར་རོ།།བཅོམ་ལྡན་རྡོ་རྗེ་ཅན་གྱིས་གསུངས།།གསང་བའི་དཀྱིལ་འཁོར་གྱི་གནས་སོ།།ལག་གཉིས་ཀུན་དུ་འཁྱུད་བ་ནི།། རྡོ་རྗེ་ལུ་གུ་རྒྱུད་བཅིངས་བརྗོད།།ཁ་སྦྱོར་ལུ་གུ་རྒྱུད་དུ་བཞེད།།སླར་ཡང་རྣམ་པར་གྲོལ་བའི་ལམ།།འབད་པའི་ཚོགས་ཀྱི་དགའ་བའོ།།རྡོ་རྗེ་པདྨ་དབྱེ་བ་དང།།སྒྲོ་ཆུན་སྤྲང་རྩི་བྱེད་པར་བཤད།།བསྐོར་བ་གང་ཕྱིར་བསྐྱོད་པ་དང།།མི་འཁྲུགས་རྡོ་རྗེས་དཀྲུག་པར་བྱ།།དེར་ནི་གསལ་ཤིང་ཞེས་བྱར་བརྗོད།།རྡོ་རྗེ་ཐམས་ཅད་མིད་པར་བྱ།།རྡོ་རྗེ་ཞེས་བྱེད་བཞིན་གཤེགས།།དེ་ཡི་ཆགས་པ་ལྕགས་ཀྱུ་སྟེ།།ལྕགས་ཀྱུའི་སྦྱོར་བ་ཆོ་གས་དགུག།རྡོ་རྗེའི་ལམ་ནས་ཕྱུང་ནས་སུ།།པདྨའི་མཛོད་དུ་གཞུག་པར་བྱ།།དབང་བསྐུར་བ་ཡི་ཆོ་ག་ཡིས།། ཟླ་བའི་དཀྱིལ་འཁོར་དུ་ནི་ཞུ།།གསང་བའི་ཡིག་གསུམ་སྔགས་ཀྱི་མཆོག།སྣ་ཚོགས་ཡི་ཡེ་ཡང་དག་སྡྲོ་\?\།།བཅོམ་ལྡན་རྡོ་རྗེ་ཅན་གྱིས་གསུངས།།གསང་བའི་དཀྱིལ་འཁོར་དུ་དབང་བསྐུར་ཞིང་གདོན་པའོ།།འདོད་ཆགས་ཆེན་པོ་རྗེས་ཆགས་པས།།ཡི་གེ་ལས་བྱུང་རྣམ་སྤངས་ཤིང།།ནམ་མཁའ་ལྟ་བུར་བདག་མེད་པོ།།དག་པ་ཉིད་དུ་དེ་ནས་སོན།།དེ་ནས་སེམས་ཅན་སངས་རྒྱས་ཀྱི།།བླ་མེད་དོན་ནི་ནུས་མེད་པའི།།སྟོང་པ་ཉིད་ལ་རྟག་བཞུགས་པས།།འགྲོ་ཀུན་སྟོང་བས་བཅོམ་ནས་ནི།།ཐམས་ཅད་དམྱལ་བར་ལྟུང་མཐོང་སྟེ།། སླར་ཡང་བདག་དང་གཞན་དོན་ལ།།མོས་པས་གུས་པ་ཉིད་དུ་འགྱུར།།དེ་ནས་འཇིག་རྟེན་ཁམས་ཀུན་ན།།བཞུགས་པའི་སངས་རྒྱས་ཀུན་བསྡུས་ཏེ།།བདག་ལ་མྱུར་དུ་བསྐུར་བར་མཛོད།།ོཾ་བ་ཧཱ་སུ་ཁ་བཛྲསཏྭ་ཛཿ ་ཧཱུཾ་བཾ་ཧོཿ ་སུ་ར་ཏེ་སྟྭཾ།།འདིས་ནི་བསྐུལ་བ་
༄།།ཙམ་གྱིས་ཀྱང།།དག་པའི་བདེ་བ་ཀུན་སྟེར་བ།།འདོད་པའི་དོན་ཀུན་སྒྲུབ་བྱེད་ཅིང།།འགྲོ་ཀུན་བདེ་བ་བསྐྱེད་པར་འགྱུར།།བཅོམ་ལྡན་རྡོ་རྗེ་ཅན་གྱིས་གསུངས།།ཁུ་བའི་གཙོ་བོ་བསྐུལ་བའོ།།དེ་ནས་མཁའ་དབྱིངས་དབུས་གྱུར་པར།།ཉི་མའི་དཀྱིལ་འཁོར་བསམ་པར་བྱ།།ཕྱོགས་དང་ཕྱོགས་མཚམས་ནམ་མཁའ་ལ།།དཔག་མེད་རིགས་ཀྱིས་ཡོངས་གང་བའོ།།མཁའ་དབྱིངས་ཉི་མ་ད་དབུས་སུ།།རང་གི་ས་བོན་མཚན་མ་ནི།།ཉི་མ་སྟོང་བས་ལྷག་པ་ཡི།།འོད་ཟེར་རྣོན་པོ་འབར་ཞིང་འཁྲུག།མེ་སྟག་འཕྲོ་བས་བདུད་སྡེ་བསྲེག།གང་བུར་བསྡུས་པའི་སྦྱོར་བ་ཡིས།།ཞུ་བ་ལས་ནི་སྐུར་བཞིངས་\?\་པ།།ཞལ་བཞི་པ་དང་ཕྱག་བཞི་པའམ།།ཇི་སྲིད་ཕྱག་ནི་འབུམ་གྱི་བར།།གདན་དང་མདོག་དང་ཕྱག་རྒྱ་རྣམས།།རྣལ་འབྱོར་ཅན་གྱིས་རྟག་ཏུ་བསྒོམ།།ཕྱག་རྒྱ་ཆེན་པོའི་ཆོ་ག་ཡིས།། སྐུ་གསུམ་ཆོས་ནི་སྟོན་པར་མཛད།།ཏིང་འཛིན་ཡན་ལག་ཤེས་པར་བྱ།།བསྒྲུབ་བྱ་སྒྲུབ་ཐབས་རིགས་པས་སོ།།བཅོམ་ལྡན་རྡོ་རྗེ་ཅན་གྱིས་གསུངས།།འབྲས་བུ་རྡོ་རྗེ་འཛིན་བསྐྱེད་པའོ།།ང་ནི་འདོད་པའི་གཟུགས་ཀྱི་མཆོག།སངས་རྒྱས་ཀུན་གྱིས་བྱིན་བརླབས་པ།། ང་ཉིད་ཆོས་ཀྱི་སྐུ་ཡི་མཆོག།སངས་རྒྱས་ཀུན་གྱི་བདག་པོ་ཡིན།།སངས་རྒྱས་ཀུན་གྱི་སྦྱོར་འཕྲོག་ཅིང།།སངས་རྒྱས་ཀུན་གྱི་བདེ་བ་ཆེ།།སངས་རྒྱས་ཀུན་གྱི་སྐུ་ཆེན་པོ།།སངས་རྒྱས་ཀུན་གྱི་གསུང་སྙན་པ།།སངས་རྒྱས་ཀུན་གྱི་ཐུགས་ཆེན་ཡིན།།སངས་རྒྱས་ཀུན་གྱི་མཆོད་པ་ཆེ།།སངས་རྒྱས་ཀུན་གྱི་རྒྱལ་པོ་ཆེ།།རྡོ་རྗེ་འཛིན་པ་ཀུན་གྱི་བདག།འཇིག་རྟེན་དབང་ཕྱུག་ཀུན་གྱི་གཙོ།།རིན་ཆེན་འཛིན་པ་ཀུན་གྱི་དབང།།བཅོམ་ལྡན་རྡོ་རྗེ་ཅན་གྱིས་གསུངས།།རྡོ་རྗེ་ཅན་གྱི་ཡོན་ཏན་ནོ།།ོཾ་སུམྦྷ་ནི་སུམྦྷ་ཧཱུཾ་ཧཱུཾ་ཕཊ།ོཾ་གྲྀ་ཧྞ་གྲྀ་ཧྞ་ཧཱུཾ་ཧཱུཾ་ཕཊ།།ོཾ་གྲྀཧྞཱ་པ་ཡ་གྲྀཧྞཱ་པ་ཡ་ཧཱུཾ་ཧཱུཾ་ཕཊ།ོཾ་ཨཱ་ན་ཡ་ཧོཿ ་བྷ་ག་བཱན་བིདྱཱ་རཱ་ཛ་ཧཱུཾ་ཧཱུཾ་ཕཊ།།ཞལ་བཞི་བྱིན་གྱིས་རློབ་པར་བྱེད་པའི་སྔགས་གསུངས་ཏེ།ལུགས་ལས་བཟློག་པར་བྱའོ།།ོཾ་དྷརྨ་དྷཱ་ཏུ་སཝབྷཱ་བ་ཨཱཏྨ་ཀོ\ུ0f85ཧཾ།བཅོམ་ལྡན་འདས་ཀྱི་ཞལ་དང་
མདོག།ཕྱག་དང་བཞུགས་ཚུལ་དེ་བཞིན་ཏེ།།སྐུ་མདོག་སྔོན་པོ་ཆེར་དྲག་པ།།འཇིག་པའི་དུས་ཀྱི་མེ་འོད་འདྲ།།འབར་བའི་སྐུ་ལུས་སྒྲ་ཆེ་བ།།འཇིགས་པ་དག་ཀྱང་འཇིགས་པར་མཛད།།ལྷག་གེར་བཞད་ཆེན་ཚེམས་ཀྱི་འོད།།ལྷ་མོའི་དཀྱིལ་འཁོར་འོད་ཀྱི་ནི།།འཁོར་ལོ་བླ་རེ་དབུས་གནས་ཤིང།།འོད་ལྡན་ཕྱག་ནི་བཞི་བཞི་དང།།ཐོང་ཀ་སྒྱུ་མ་ཆེན་མོས་མཛེས།།གཡོན་པ་པདྨ་རཱ་ག་མཚུངས།།ཤིན་ཏུ་ཁྲོས་པས་འཇིགས་སུ་རུང།།སོལ་བའི་ཕུང་པོ་འབར་འདྲ་ཞིང།།ཛ་བའི་ཀུ་སུ་མ་དང་མཚུངས།།གཡས་པ་ཤེལ་དང་མཚུངས་པ་སྟེ། གངས་དང་ཀུནད་ཟླ་བ་འདྲ།།རྒྱབ་ནི་གསེར་བསྲེགས་ལྟ་བུར་འབར།།ཉི་མ་འཆར་ཀ་ལྟ་བུར་མཛེས།།རྩ་ཞལ་སྔོན་པོ་ཆེན་པོ་སྟེ།།སྤྱན་གསུམ་གྱིས་ནི་མཛེས་པར་བྱས།།ཡི་དགས་ཆེན་པོ་མནན་ནས་སུ།།ཉི་མ་ལ་བཞུགས་གར་དང་བཅས།།ཐོད་པ་དང་ནི་ཁ་ཊྭཱཾ་ག། དེ་བཞིན་གཞན་ན་མདའ་དང་གཞུ།།ཆོ་གའི་བྱ་བ་དེ་ཉིད་ཀྱིས།།ཡེ་ཤེས་རྒྱ་མཚོ་བསྒོམ་པར་བྱ།།ཤར་ནི་དཀར་ཞིང་འོད་སྔོ་སྟེ།།གཡོན་པ་ཁ་ཊྭཱཾ་དྲིལ་བུ་དང།།གཞན་ན་རྡོ་རྗེ་ཐོད་པའོ།།བྱང་ཕྱོགས་མརྒད་སེར་སྐྱའི་མདོག།གཡོན་ན་ཁ་ཊྭཱཾ་ཞགས་པ་དང།།གཡས་ན་རྡེའུ་ཆུང་ཐོད་པ་བསྣམས།།ནུབ་ཕྱོགས་དམར་ཞིང་སེར་སྐྱའི་འོད།།གཞུ་དང་མདའ་ཡི་མདོག་དང་ནི།།སྣ་ཚོགས་པདྨ་ཐོད་པ་དག།གཡོན་དང་གཡས་ཀྱི་ཕྱག་ཏུ་དགོད།།ལྷོ་ནི་དཀར་ཞིང་སེར་བའི་འོང།།གཡོན་ན་མདུང་དང་རིན་ཆེན་ཏེ།།གཡས་ན་བ་དན་ཐོད་པ་བསྣམས། གླང་ཆེན་ཅེ་སྦྱང་མི་དང་ནི།།གླང་གི་ཐོད་པ་ཆོ་ག་བཞིན།།དང་པོ་ལྟུང་བྱེད་མ་ཡིན་ཏེ།།གཉིས་པ་གསོད་བྱེད་མ་ཡིན་ལ།།གསུམ་པ་འགུགས་པ་ཞེས་བྱ་སྟེ།།བཞི་པ་གར་གྱི་དབང་ཕྱུག་མ།།རིག་མ་དེ་དག་གྱེན་སྐྲ་འབར།།རྒྱན་རྣམས་ཐམས་ཅད་རྣམ་པར་བཀླུབས།།གར་དང་ལྡན་པས་ཡང་དག་བཞུགས།།ཕྱོགས་མཚམས་དག་ནི་བཞི་པོ་རུ།།ཐོད་པ་རྣམ་པ་བཞི་པོ་དགོད།།སངས་རྒྱས་གཟུགས་ཀྱིས་རྣམ་བརྒྱན་པ།།སྤྱི་གཙུག་གསལ་བར་ཡང་དག་ལྡན།།བདེ་བ་ཆེན་པོ་རིན་ཆེན་ཆེ།།འབྱུང་བ་བཞི་ཡི་ཚོགས་དང་ལྡན།།སྐྱེ་དང་གནས་
༄།།དང་འགག་པ་རྣམས།།རྟག་ཏུ་ལྷ་མོ་བཞི་ཡི་དངོས།།ོཾ་ཧ་ནི་རྡོ་རྗེ་སེམས་དཔའ་སྟེ་སྙིང་གར་རོ།།ན་མ་ཧིནི་རྣམ་པར་སྣང་མཛད་དེ་མགོ་བོར་རོ།།སཝཱ་ཧཱ་ནཱ་ནི་པདྨ་གར་གྱི་དབང་ཕྱུག་སྟེ་སྤྱི་གཙུག་ཏུའོ།།བཽ་ཥཊ་ཧེ་ནི་དཔལ་ཧེ་མུ་ཀ་སྟེ་ཕྲག་པ་གཉིས་ལའོ།།ཧཱུཾ་ཧཱུཾ་ཧོ་ནི་རྡོ་རྗེ་ཉི་མ་སྟེ་མིག་གཉིས་སུའོ།།ཕཊ་ཧཾ་རྟ་མགྲིན་ཏེ་ཡན་ལག་ཐམས་ཅད་ཀྱི་ཆོ་གའོ།།དེ་ནས་རང་གི་སྙིང་གར་རྡོ་རྗེའི་ལྟེ་བར་ཟླ་བའི་དཀྱིལ་འཁོར་ལ་ཐུགས་རྡོ་རྗེ་ཧཱུཾ་གིས་བསྐྱེད་པར་བྱའོ།། ཧྲཱིཿ ་ཧ་ཧ་ཧཱུཾ་ཧཱུཾ་ཕཊ་ཀྱིས་ནི་མགྲིན་པར་ཟླ་བའི་དཀྱིལ་འཁོར་ལ་གནས་པའི་གསུང་རྡོ་རྗེའོ།། ཨོཾ་བཛྲ་ཧེ་ཧ་རུ་རུ་ཀཾ་ཧཱུཾ་ཧཱུཾ་ཕཊ་ཌཱ་ཀི་ནཱི་ཛྭ་ལ་སམྦྷ་ར་སཝཱ་ཧཱ།ཞེས་བྱ་བས་ནི་དཔྲལ་བའི་དཀྱིལ་འཁོར་ལ་གནས་པའི་སྐུ་རྡོ་རྗེའོ།།དེ་དག་ནི་རྡོ་རྗེ་སེམས་དཔའ་གོ་ཆ་དང།སྐུ་གསུང་ཐུགས་བྱིན་གྱིས་བརླབ་པའོ།།ལྟེ་བ་ལ་ནི་ཨོཾ་བཾ་སྟེ་རྡོ་རྗེ་ཕག་མོའོ།།སྙིང་གར་ཧཾ་ཡཾ་སྟེ་གཤིན་རྗེ་མའོ།།ཡོམ་ཁར་ནི་ཧྲིཾ་མོཾ་སྟེ་རྨོངས་བྱེད་མའོ།།མགོ་བོར་ནི་ཧྲིཾ་ཧྲིཾ་སྟེ་ཀུན་དུ་སྐྱོང་བྱེད་མའོ།།སྤྱི་གཙུག་ཏུ་ནི་ཧཱུཾ་ཧཱུཾ་སྟེ་ཀུན་དུ་སྐྲག་བྱེད་མའོ།།ཡན་ལག་ཐམས་ཅད་ཀྱི་མཚོན་ཚར་ནི་ཕཊ་ཕཊ་ཏེ་གཏུམ་པ་མོའོ།།ོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་ཝརྞྞ་ནི་ཡེ་ཧཱུཾ་ཧཱུཾ་ཕཊ་ཕཊ་སཝཱ་ཧཱ།།ཞེས་བྱ་བས་ནི་ལྟེ་བར་ཐུགས་རྡོ་རྗེ་ལྟ་བུའོ།།ོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་ཕཊ་སཝཱ་ཧཱ།ཞེས་བྱ་བས་ནི་སྙིང་གར་སྐུ་རྡོ་རྗེ་ལྟ་བུའོ།།ོཾ་བཽ་རི་ཧཱུཾ་ཧཱུཾ་ཕཊ་ཅེས་བྱ་བས་ནི།།ཁར་ཏེ་གསུང་རྡོ་རྗེ་ལྟ་བུའོ།།དེ་ལྟར་གང་ཞིག་ཀུན་བསྟན་པ།།སྒྱུ་འཕྲུལ་ཆེན་མོའི་ལུས་ལས་བྱུང།།ཤེས་རབ་ཟླ་བའི་སྟན་ལ་གནས།།སྣ་ཚོགས་མདོག་ཏུ་བསྒོམ་པར་བྱ།།རྡོ་རྗེ་སེམས་དཔའ་དེ་བཞིན་གཤེགས།།བཅོམ་ལྡན་རྡོ་རྗེ་ཅན་གྱིས་གསུངས།།ཐབས་དང་ཤེས་རབ་བདག་ཉིད་ཀྱི་ལས་ཏེ་ཉེ་བར་བསྒྲུབ་པའི་སྒྲུབ་ཐབས་སོ།།ཡེ་ཤེས་དམ་ཚིག་ལས་བྱུང་བ།།དེ་ནི་རྡོ་རྗེ་ཅན་དུ་བརྗོད།།ཅེས་བྱ་བ་ལ་ཡེ་ཤེས་ནི་ཡེ་ཤེས་སེམས་དཔའོ།།དམ་ཚིག་ནི་རྡོ་རྗེ་སེམས་དཔའོ།།དེའི་རིམ་པ་ཡང་འདི་ཡིན་ཏེ།རང་གི་ས་བོན་མཚན་མ་ལས།།སྙིང་གར་ཡེ་ཤེས་སེམས་དཔའ་དགོང།།དེ་ཡི་འོད་ཀྱིས་དྲངས་ནས་ནི།།ཡེ་ཤེས་འཁོར་ལོ་རབ་མཆོད་བྱ།།རྡོ་རྗེ་སྲུང་བའི་གོ་ཆ་
ནི།།མཉམ་པར་གཞག་པས་ཐམས་ཅད་བྱ།།དེ་འོག་དངོས་པོ་ཐམས་ཅད་ཀྱིས།།བདག་གི་ལུས་ལ་གཞུག་པར་བྱ།།རྡོ་རྗེ་སེམས་དཔའ་དེ་བཞིན་གཤེགས།།བཅོམ་ལྡན་འདས་རྡོ་རྗེ་ཅན་གྱིས་གསུངས།།ཡེ་ཤེས་སེམས་དཔའ་གཞུག་པའོ།།དབང་བསྐུར་གོ་འཕང་བསྒོམས་ནས་ནི།།དེ་འོག་མཆོད་པ་བརྟག་པར་བྱ།།ཡེ་ཤེས་འཁོར་ལོ་རིམ་པ་ཡིས།།མདུན་དུ་རྒྱལ་བ་བཀུག་ནས་ནི།།མཆོད་པ་ཀུན་གྱིས་མཆོད་ནས་ནི།།དབང་བསྐུར་ཕྱིར་ནི་གསོལ་བ་གདབ།།གསང་གསུམ་གནས་ལས་བྱུང་བ་ཡི།།རྡོ་རྗེ་རྣལ་འབྱོར་མ་ཀུན་དང།།སངས་རྒྱས་འཇིག་རྟེན་མགོན་པོ་ཡིས།།བརྩེ་བས་བདག་ལ་དབང་བསྐུར་གསོལ།།དེས་ནི་སངས་རྒྱས་ཧི་རུ་ཀའི།།ཚུལ་དུ་ནམ་མཁར་བཞུགས་ནས་ནི།།བདུད་རྩི་ལྔ་ཡིས་གང་བ་ཡི།།བུམ་པ་ཁ་དོག་ལྔར་ལྡན་པའི།།ཀུན་ནས་དབང་ནི་སྐུར་བར་མཛད།།སངས་རྒྱས་རྣམས་ནི་ཐམས་ཅད་ཀྱི།།གསང་གསུམ་གནས་ལས་བྱུང་བ་ཡི།།ཁམས་གསུམ་ཀུན་གྱིས་ཕྱག་བྱས་པ།།རིན་ཆེན་དབང་བསྐུར་ཆེན་པོ་སྦྱིན།།རྒྱལ་བས་དབང་ནི་བསྐུར་ནས་སུ།།སྤྱན་མ་ལ་སོགས་གླུ་ལེན་ཅིང།།མཆོད་པའི་ལྷ་མོའི་ཚོགས་ཀྱིས་ཀྱང།།མཆོད་པ་ཀུན་གྱིས་རབ་མཆོད་བྱེད།།རྡོ་རྗེ་སེམས་དཔའ་དེ་བཞིན་གཤེགས།།བཅོམ་ལྡན་རྡོ་རྗེ་ཅན་གྱིས་གསུངས།།དབང་བསྐུར་བ་ཡང་མཆོད་པའོ།།མཚན་མ་གཉིས་ལ་སྔགས་སྦྱར་བྱ།།དེ་ཡི་རིམ་པ་འདི་ཡིན་ཏེ།།བུ་མོ་ཡི་ནི་སྣ་རྩེ་རུ།། ཞེས་བྱ་བར་གོད་པར་བྱ།།རང་གི་རྡོ་རྗེའི་བུ་གར་ནི།།བཾ་ཞེས་བྱ་བ་ཡང་དག་སྦྱར།།གང་ཡང་གཞན་དག་འཆད་པ་ནི།།བྱ་ཞེས་བྱ་བ་པདྨ་ལ།།བྱཱ་ནི་རྡོ་རྗེའི་རྩེ་མོར་རོ།།རྡོ་རྗེ་སེམས་དཔའ་དེ་བཞིན་གཤེགས།།བཅོམ་ལྡན་རྡོ་རྗེ་ཅན་གྱིས་གསུངས།།ཤེས་རབ་དང་ཐབས་ཀྱི་བདག་ཉིད་དགའ་བ་སྟེ་སྦྱོར་བ་དང་པོ་ཞེས་བྱ་པའི་ཏིང་ངེ་འཛིན་ཏོ།།མཆོག་ཏུ་དགའ་བའི་སྦྱོར་བ་ཡིས།།རྡོ་རྗེ་པདྨ་ཕྱེ་ནིས་སུ།།ལམ་གྱི་ཚོགས་ཀྱི་རྒྱུན་ནས་ནི།།སླར་ཡང་སྤྲོ་ཞིང་གཏང་བར་བྱ།།རྣལ་འབྱོར་མ་ཡི་འཁོར་ལོ་ཀུན།།པདྨའི་ལྟེ་བར་ངེས་པར་སྦྱར།། ཝ་དྷཱུ་ཏཱིའི་གནས་དེ་བཞིན།།སྨིན་མའི་བར་
༄།།དུ་གཞག་པར་བྱ།།དབྱངས་ཡིག་དང་པོ་ཡང་དག་ལྡན།།བསྒོམས་ན་སྐད་ཅིག་དེ་ལ་འབར།།དེ་ནས་འབར་ཕྲེང་རྒྱ་མཆོར་ནི།།ཀུན་ནས་སྒོ་ཡི་འཁོར་ལོ་བསམ།།མགལ་མེ་འཁོར་ལོ་ལ་གནས་པ།།མཁའ་འགྲོའི་ཚོགས་ནི་དེ་བཞིན་འཁོར།།ཡིད་ཤུགས་ཆེན་པོས་གསལ་བའི་མདངས།།གློག་ལྟ་བུར་ནི་གསལ་བའི་འོད།།ལྷ་ཡི་རྣལ་འབྱོར་ཚུལ་གྱིས་ནི།།ས་རྣམས་ཀུན་དུ་སྤྲོ་བར་བྱ།།དེ་ཉིད་དབྱེ་བས་ཕྱ་ནས་སུ།།རྩ་རྣམས་ཐམས་ཅད་ལམ་དུ་སྦྱར།།སྔགས་པས་རང་དགར་དབྱེ་བྱས་ཏེ།།ཕྱིན་ཅི་ལོག་ཏུ་ངེས་པར་སྦྱར།།ཆར་གཅོད་པ་དང་ཕན་འདོགས་པའི།།ལས་ཀྱི་མཆོག་ཏུ་རྣམ་པར་བསྒོམ།།སྦྱོར་བ་ཡི་ནི་དོན་རྣམས་ལ།།དགའ་ཆིན་རྙེད་དཀའ་འདི་ཡིས་བསྒྲུབ།།ཡེ་ཤེས་ལྡན་པའི་རང་སྐྱེ་གནས།།ཡུལ་དང་ཡུལ་དུ་མངོན་པར་སྐྱེ།།མཁའ་འགྲོ་མ་ཡི་ཚོགས་འདི་དག།།རང་རང་ས་ལ་རྣམ་པར་རོལ།།མགོ་པོ་པུལླཱིའི་ར་ཡིན་ཏེ།།སོ་དང་སེན་མོ་རབ་ཏུ་འབབ།།རབ་གཏུམ་མོ་དང་ཐོད་དུམ་གྱིས།།ཤར་གྱི་རྩིབས་སུ་ཡང་དག་བཞུགས།།སྤྱི་གཙུག་ཛཱ་ལནྡྷ་ར་སྟེ།།སྐྲ་དང་སྤུ་ནི་རབ་ཏུ་འབབ།།གཏུམ་མིག་ཀེང་རུས་ཆེན་པོ་ཡིས།།ལུས་ངན་ཕྱོགས་སུ་ཡང་དག་བཞུགས།།ོ་ཌྱན་ཞེས་བྱའི་གནས་ཆེན་པོ།།རྣ་བ་གཡས་པའི་བླ་དགས་ཏེ།།ནུབ་ཏུ་པགས་པ་དྲི་མ་ལགས།།འོད་ལྡན་ཀེང་རུས་ཚུལ་གྱིས་བཞུགས།། རྦུ་ད་ནི་རྒྱབ་ཀྱི་ཕྱོགས།།ཤ་ཆེན་དག་ནི་འབབ་པ་ལས།།མཆེ་བ་གཙིགས་དང་སྣ་ཆེན་མ།།ལྷོ་ཡི་ཕྱོགས་སུ་ཡང་དག་བཞུགས།།དེ་དག་ནི་གནས་སོ།།གོ་དཱ་བ་རཱི་རྣ་གཡོན་ཏེ།།རྟག་ཏུ་རྒྱུས་པ་འབབ་པ་ལས།།དཔའ་བོའི་བློ་མ་ལྷ་ཡི་དགྲ།།དབང་ལྡན་མཚམས་སུ་བཞུགས་པར་བསམ།།སྨིན་དབུས་རཱ་མེ་ཤྲ་རཱི་སྟེ།།རྟག་ཏུ་རུས་པ་འབབ་པ་ལས།།མི་ཐུང་མགོན་པོ་འོད་དཔག་མེད།།རླུང་གི་མཚམས་སུ་བཞུགས་པར་གྱུར།།མིག་གཉིས་ལྷ་མོའི་མཁའ་ཡིན་ཏེ།།རྟག་ཏུ་མཆིན་པ་འབབ་པ་ལས།།ལང་ཀའི་དབང་མོ་རྡོ་རྗེ་འོད།།བདེན་བྲལ་མཚམས་སུ་བཞུགས་པར་གྱུར།།མཱ་ལ་བེ་ནི་དཔུར་གཡས་ཏེ།།རྟག་ཏུ་སྙིང་འཕྲུལ་འབབ་པ་
ལས།།ལྗོན་གྲིབ་མ་ནི་རྡོ་རྗེའི་སྐུ།།བྱིན་ཟའི་མཚམས་སུ་བཞུགས་པར་གྱུར།།དེ་དག་ནི་ཉེ་བའི་གནས་སོ།།ཡུལ་དེ་ཀུན་ན་གནས་པ་རྣམས།།ཐུགས་ཀྱི་འཁོར་ལོ་ཡང་དག་བཞུགས།།མཁའ་ལ་སྤྱོད་པ་ཞེས་བྱ་སྟེ།།སྙོམས་པར་ཞུགས་པས་ཡང་དག་བཞུགས།།མཚན་ཁུང་ཀཱ་མ་རཱུ་པ་སྟེ།།རྟག་ཏུ་མིག་ནི་འབབ་པ་ལས།།ས་སྲུང་མ་དང་མྱུ་གུ་ཅན།།ཤར་གྱི་འདབ་མར་ཡང་དག་བཞུགས།།ོ་ཊེ་ནུ་མ་གཉིས་ཡིན་ཏེ།།མཁྲིས་པའི་ཁམས་ནི་འབབ་པ་ལས།།རྡོ་རྗེ་རལ་ཅན་འཇིགས་བྱེད་མ།།ལུས་ངན་ཕྱོགས་སུ་བཞུགས་པར་གྱུར།།ཞིང་ངོ།།ལྟེ་བར་ཏྲི་ཤ་ཀུ་ནི་སྟེ།།རྟག་ཏུ་གློ་བ་འབབ་པ་ལས།།རླུང་ཤུགས་དཔའ་བོ་ཆེན་མོ་ནི།།ནུབ་ཀྱི་འདབ་མར་བརྟེན་ཏེ་བཞུགས།།ཀོ་ས་ལ་ནི་སྣ་རྩེ་སྟེ།།རྒྱུ་མའི་ཕྲེང་བ་འབབ་པ་ལས།།ཆང་འཐུང་རྡོ་རྗེ་ཧཱུཾ་མཛད་དུ།།ལྷོ་ཡི་ཕྱོགས་སུ་བཞུགས་པར་གྱུར།།ཉེ་བའི་ནིང་ངོ།།ཁ་ནི་ཀ་ལིང་ག་ཡིན་ཏེ།།གཉེ་མའི་ཁམས་ནི་རབ་ཏུ་འབབ།།སྔོ་བསངས་ལྷ་མོ་ཤིན་ཏུ་བཟང།།ཡི་དགས་ཕྱོགས་སུ་བཞུགས་པར་གྱུར།།མགྲིན་པ་ལམྤཱ་ཀ་ཡིན་ཏེ།།བོང་བུའི་ལྟོ་ནི་འབབ་པ་ལས།།ཤིན་ཏུ་བཟང་མོ་རྡོ་རྗེ་བཟང།།རླུང་གི་མཚམས་སུ་བཞུགས་པར་གྱུར།།རོལ་སའོ།།སྙིང་ག་ཀཱཉྩི་ཡུལ་ཡིན་ཏེ།།རྟག་ཏུ་ཆུ་སོ་འབབ་པ་ལས།།རྟ་རྣམ་དང་འཇིགས་བྱེད་དེ།།སྲིན་པོའི་མཚམས་སུ་བཞུགས་པར་གྱུར།།ཁ་བ་ཅན་ནི་ཆུ་སོ་སྟེ།།མཚོག་མའི་སྲུབས་ནི་འབབ་པ་ལས།།བྱ་གདོང་མ་དང་མིག་མི་བཟང།།མ་ཡི་མཚམས་སུ་བཞུགས་པར་གྱུར།།ཉེ་བའི་རོལ་སའོ།།ཡུལ་དེ་ཀུན་ན་གང་གནས་པ།།གསུང་གི་འཁོར་ལོར་ཡང་དག་གནས།།ས་ལ་རྒྱུ་བ་ཞེས་བྱ་སྟེ།།སྙོམས་པར་ཞུས་པས་ཡང་དག་གནས།།མཚན་ནི་ཡི་དགས་ལྷ་གནས་ཏེ།།བད་ཀན་ཁམས་ནི་རྟག་ཏུ་འབབ།།འཁོར་ལོ་ཤུགས་མ་སྟོབས་པོ་ཆེ།།སྐུ་ཡི་འཁོར་ལོ་ཤར་རྩིབས་བཞུགས།།བཤང་ལམ་ལྷ་ཡི་ཁྱིམ་ཡིན་ཏེ།།རྡག་འབབ་ཁཎྜ་རོ་ཧཱ་དང།།རིན་ཆེན་རྡོ་རྗེ་ལུས་ངན་དུ།།འདུ་བ་ཅན་ནོ།།སཽ་རཱཥྚ་ནི་བརླ་གཉིས་ཏེ།།ཁྲག་གི་ཁམས་ནི་འབབ་པ་ལས།།གླང་སྣ་དང་ནི་རྟ་མགྲིན་དུ།།ནུབ་ཀྱི་
༄།།ཕྱོགས་སུ་བཞུགས་པར་གྱུར།།བྱིན་པ་གཉིས་ནི་གསེར་གླིང་སྟེ།།རྟག་ཏུ་རྡུལ་ནི་འབབ་པ་ལས།།འཁོར་ལོའི་གོ་ཆ་ནམ་མཁའི་སྙིང།།ལྷོ་ཡི་ཕྱོགས་སུ་བཞུགས་པར་གྱུར།།ཉེ་བའི་འདུ་བ་ཅན་ནོ།།སོར་མོ་རྣམས་ནི་གྲོང་ཁྱེར་ཏེ།།ཚིལ་ནི། རབ་ཏུ་འབབ་པ་ལས།།ཤིན་ཏུ་དཔའ་མོ་ཧེ་རུ་ཀར།།ཡི་དགས་མཚམས་སུ་བཞུགས་པར་གྱུར།།སིནྡྷུ་རྐང་པའི་བོལ་ཡིན་ཏེ།།རྟག་ཏུ་མཆི་མ་འབབ་པ་ལས།།སྟོབས་ཆེན་པདྨ་གར་དབང་ཕྱུག།རླུང་གི་མཚམས་སུ་དགོད་པར་བྱ།།དུར་ཁྲོད་དོ།།མྱ་ངམ་ཡུལ་ནི་མཐེ་བོ་སྟེ།།ལུད་པ་དག་ནི་འབབ་པ་ལས།།འཁོར་ལོས་སྒྱུར་མ་རྣམ་སྣང་མཛད།།བདེན་བྲལ་མཚམས་སུ་དགོད་པར་བྱའོ།།ཀུ་ལུ་ཏཱ་ནི་པུས་མོ་སྟེ།།རྟག་ཏུ་སྣ་ཆུ་འབབ་པ་ལས།།བརྩོན་ཆེན་རྡོ་རྗེ་སེམས་དཔའ་ནི།།མེ་ཡི་མཚམས་སུ་དགོད་པར་བྱ།།ཉེ་བའི་དུར་ཁྲོད་དོ།།ཡུལ་ནི་དེ་དག་ཐམས་ཅད་ཉིད།།སྐུ་ཡི་འཁོར་ལོར་ཡང་དག་གནས།།ས་འོག་གནས་པ་ཞེས་བྱ་སྟེ།།སྙོམས་པར་ཞུགས་པས་རབ་ཏུ་བཞུགས།།ལུགས་འབྱུང་ལུགས་ལས་བཟློག་པར་ནི།།ཕོ་ཉ་རྣམས་ནི་ཡང་དག་གནས།།ཁཝ་གདོང་མ་ནི་ཤར་སྒོར་ཏེ།། བྱང་སྒོར་འུག་པའི་གདོང་པ་ཅན།།ནུབ་སྒོར་ཁྱི་ཡི་གདོང་པ་ཅན།།ཕག་གི་གདོང་ཅན་ལྷོ་སྒོར་དགོད།།དབང་ལྡན་གཤིན་རྗེ་བརྟན་མ་སྟེ།།གཤིན་རྗེ་ཕོ་ཉ་མེ་མཚམས་སུ།།བདེན་བྲལ་གཤིན་རྗེ་མཆེ་བ་ཅན།།གཤིན་རྗེ་འཇོམས་རླུང་མ་རླུང་མཚམས་དགོད།།མ་ནིང་ཡི་གེ་བཞི་ལས་ནི།།སྒོ་བཞི་རྣམས་སུ་བསྒོམ་པར་བྱ།།ཤ་ཥ་ས་ཧ་ལས་བྱུང་བ།།དབང་ལྡན་ལ་སོགས་ཡང་དག་གནས།།རོལ་བཅིབས་ཤིས་མེ་ལྟར་འབར།།ཉི་མ་ལ་བཞུགས་གར་དང་བཅས།།སྤྱན་གསུམ་མཆེ་བ་གཙིགས་པ་སྟེ།།ཕྱག་ནས་ཁ་ཊྭཱཾ་ཐོད་པ་གྲི།།ཐོད་པའི་ཕྲེང་བས་རྣམ་པར་བཀླུབས།།འོད་ཟེར་སྣ་ཚོགས་རྣམ་པར་འཕྲོ།།ཁྲོ་གཉེར་རིམ་པ་ལྡན་ལ་སོགས།།ཟུར་མིག་བལྟ་ཞིང་རྣམ་པར་གཡོ།།ཁཝ་གདོང་ལ་སོགས་གཅེར་བུ་སྟེ།།མགུལ་དོ་སྤྱི་གཙུག་དཔུང་བརྒྱན་དང།།རྣ་ཆ་ཚངས་པའི་སྐུད་པར་བཅས།།མགོ་བོའི་ཕྲེང་
བསམ་གུལ་པར་བརྒྱན།།རྐང་གཉིས་ཁྲོལ་ཁྲོལ་སྒྲ་དང་བཅས།།གཡོན་བརྐྱང་པ་ཡི་གནས་པས་བཞུགས།།ཉི་ཤུ་རྩ་བཞིན་ཉིས་ལྡན་པར།།དཔའ་བོ་རྡོ་རྗེ་དྲིལ་བསྣམས་ཏེ།།ཕྱག་ནི་གཉིས་ཀུན་འཁྱུད་པ་ཡིན།།ཧེ་རུ་ཀ་ནི་སྐུ་ལས་བྱུང།།མཁའ་འགྲོ་ཉི་ཉི་ཤུ་རྩ་བཞིན་ནི།།སྒྱུ་འཕྲུལ་ཆེན་མོའི་སྐུ་ལས་བྱུང།།དམ་ཚིག་ཡེ་ཤེས་ལས་བྱུང་བའི།།དེ་ནས་རྡོ་རྗེ་ཅན་དུ་བརྗོད།།དབང་བསྐུར་གོ་འཕང་བསྒོམས་ནས་ནི།།དེ་ནས་མཆོད་པ་ཡང་དག་བརྩམ།།དེ་དག་ཐམས་ཅད་སྔོན་བཞིན་བྱ།།ད་ནི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལྷའི་སྦྱོར་བས་རྣམ་པར་གཞག་པར་བྱ་སྟེ།།ལྷུང་བྱེད་མ་ནི་ལུས་དྲན་པ་ཉེ་བར་གཞག་པའོ།།གསོད་བྱེད་མ་ནི་ཚོ་རབ་དྲན་པ་ཉེ་བར་གཞག་པའོ།།འགུགས་བྱེད་མ་ནི་ཆོས་དྲན་པ་ཉེ་བར་གཞག་པའོ།།གར་གྱི་དབང་ཕྱུག་མ་ནི་སེམས་དྲན་པ་ཉེ་བར་གཞག་པའོ།།རབ་ཏུ་གཏུམ་མོ་མི་འདུན་བའི་རྫུ་འཕྲུལ་གྱི་རྐང་བའོ།།གཏུམ་མིག་མ་ནི་བརྩོན་འགྲུས་ཀྱི་རྫུ་འཕྲུལ་གྱི་རྐང་བའོ།།འོད་ལྡན་མ་ནི་དཔྱོད་པའི་རྫུ་འཕྲུལ་གྱི་རྐང་བའོ།།སྣ་ཆེན་མ་ནི་སེམས་ཀྱི་རྫུ་འཕྲུལ་གྱི་རྐང་བའོ།།དཔའ་བོའི་བློ་མ་ནི་དད་པའི་དབང་བའོ།།མི་ཐུང་མ་ནི་བརྩོན་འགྲུས་ཀྱི་དབང་པའོ།།ལང་ཀའི་དབང་ཕྱུག་མ་ནི་དྲན་པའི་དབང་པོའོ།།ལྗོན་གྲིབ་མ་ནི་ཏིང་ངེ་འཛིན་གྱི་དབང་པོའོ།།ས་སྲུང་མ་ནི་ཤེས་རབ་ཀྱི་དབང་པོའོ།།འཇིགས་བྱེད་མ་ནི་དད་པའི་སྟོབས་སོ།།རླུང་ཤུགས་མ་ནི་བརྩོན་འགྲུས་ཀྱི་སྟོབས་སོ།།ཆང་འཐུང་མ་ནི་དྲན་པའི་སྟོབས་སོ།།སྔོ་བ་སངས་ལྷ་མོ་ནི་ཏིང་ངེ་འཛིན་གྱི་སྟོབས་སོ།།ཤིན་ཏུ་བཟང་མ་ནི་ཤེས་རབ་ཀྱི་སྟོབས་སོ།།རྟ་རྣམ་ནི་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་གོ།།བྱ་གདོང་མ་ནི་བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་གོ།།འཁོར་ལོ་ཤུགས་མ་ནི་དགའ་བ་ཡང་དག་བྱང་ཆུབ་ཀྱི་ཡན་ལག་གོ།། དུམ་སྐྱེས་མ་ནི་ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་གོ།།གླང་སྣ་མ་ནི་ཆོས་རྣམ་པར་འབྱེད་བ་ཡང་དག་བྱང་ཆུབ་ཡན་ལག་གོ།།འཁོར་ལོའི་གོ་ཆ་མ་ནི་དྲན་པ་ཡང་དག་བྱང་ཆུབ་ཀྱི་ཡན་ལག་གོ།།ཤིན་ཏུ་དཔའ་མོ་ནི་བཏང་སྙོམས་ཡང་དག་བྱང་ཆུབ་ཀྱི་ཡན་
༄།།ལག་གོ།།སྟོབས་ཆེན་མ་ནི་ཡང་དག་པའི་ལྟ་བའོ།།འཁོར་ལོས་སྒྱུ་རམ་ནི་ཡང་དག་པའི་རྟོག་པའོ།།བརྩོན་འགྲུས་ཆེན་མོ་ནི་ཡང་དག་པའི་དག་གོ།།ཁཝ་གདོང་མ་ནི་ཡང་དག་བའི་ལས་ཀྱི་མཐའོ།།འུག་གདོང་མ་ནི་ཡང་དག་པའི་འཚོ་བའོ།།ཁྱི་གདོང་མ་ནི་ཡང་དག་པའི་རྩོལ་བའོ།།ཕག་གདོང་མ་ནི་ཡང་དག་པའི་དྲན་པའོ།།བཅོམ་ལྡན་འདས་དཔལ་རྡོ་རྗེ་མཁའ་འགྲོ་ནི་ཡང་དག་པའི་ཏིང་ངེ་འཛིན་ཏོ།།དགེ་བའི་ཆོས་མ་སྐྱེས་པ་རྣམས་སྐྱེད་པ་ནི་གཤིན་རྗེས་བརྟན་མའོ།།དགེ་བའི་ཆོས་སྐྱེས་པ་རྣམས་སྲུང་བ་ནི་གཤིན་རྗེ་ཕོ་ཉ་མའོ།།སྡིག་པ་མི་དགེ་བའི་ཆོས་སྐྱེས་པ་རྣམས་སྤང་བ་ནི་གཤིན་རྗེ་མཆེ་བ་མའོ།།སྡིག་པ་མི་དགེ་བའི་ཆོས་མ་སྐྱེས་པར་ནམས་མི་སྐྱེད་པ་ནི་གཤིན་རྗེ་འཇོམས་མའོ།།བཅོམ་ལྡན་རྡོ་རྗེ་ཅན་གྱིས་གསུངས།།བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལྷས་རྣམ་པར་སྦྱར་བའོ།། སྙིང་གའི་དབུས་གྱུར་པདྨ་ནི།།འདབ་མ་བརྒྱད་དང་གེ་སར་བཅས།།དེ་ཡི་དབུས་སུ་གནས་པའི་རྩ།།མར་མེ་ལྟ་བུའི་གཟུགས་ཅན་ཏེ།།ཆུ་ཤིང་གི་ནི་མེ་ཏོག་ལྟར།།རྟག་ཏུ་འཕྱང་ཞིང་འོག་ཏུ་བལྟ།།དེ་ཡི་དབུས་བཞུགས་དཔའ་བོ་ནི།།ཡུངས་ཀར་སྦོམ་པོའི་ཚད་ཙམ་སྟེ།། ཧཱུཾ་གི་ས་བོན་མི་ཤིགས་པ།།ཁ་བ་ལྟ་བུ་འབབ་པ་ཡིན།།བ་སནྟ་ཞེས་བྱ་བ་ཡིན།།ལུས་ཅན་རྣམས་ཀྱི་སྙིང་དགའ་བྱེད།།རྒོད་མའི་ཁར་ནི་མེ་ཡི་གཟུགས།།ཕག་མོའི་ཏི་ལ་ཀར་ནི་བཞེད།།ལས་ཀྱི་རླུང་གིས་བསྐྱོད་ནས་སུ།།ལྟེ་བའི་དཀྱིལ་འཁོར་ནས་ནི་འབར།།བ་སནྟ་དང་ཕྲད་པས་མཉེས།།སྙོམས་པར་འཇུག་པས་ཡང་དག་ཞུགས།།འདི་ནི་ཤྲཱི་ཧེ་རུ་ཀ་ཡི།།བ་སན་ཏི་ལ་ཀ་རུ་བཞེད།།གཟུགས་སོགས་རྒྱུ་དང་མི་རྒྱུ་བ།།སྟོང་བ་ཉིད་དུ་ཡང་དག་གནས།།སྐུ་གསུངས་ཐུགས་ཀྱི་བྱ་བྲག་གིས།།སྒོ་གསུམ་ནས་ནི་ཡང་དག་རྒྱུ།།འགྲོ་བ་དང་ནི་དོང་བ་རུ།།དེ་དག་ཐམས་ཅད་ལུས་ལ་གནས།།ལྟེ་བར་ཨ་ཡི་གཟུགས་ཀྱི་ནི།།ཐུང་དུ་ཞེས་ནི་བྱ་བར་གྲགས།།སྙིང་གར་གནས་པའི་ཡི་གེ་ཧཱུཾ།།རིང་པོ་ཆ་གཉིས་ཚད་དུ་གནས།།མགྲིན་པར་གནས་པའི་ཡི་གེ་ཨོཾ།།ཆ་གསུམ་པ་ལུ་ཏ་ཞེས་བརྗོད།།དཔྲལ་
བར་གནས་པའི་ཡི་གེ་ཧམ།།སྒྲ་དང་ཐིག་ལི་མི་ཤིགས་པ།།འཁོར་ལོ་བཞི་ཡི་བྱེ་བྲག་གིས།།ས་སོགས་འབྱུང་བ་ཆེན་པོ་ཡིན།།མཚམས་བཞི་རུ་ནི་ལྷག་པར་གནས།།པདྨ་བཞི་ལས་ཡང་དག་བྱུང།།དགའ་བ་བཞི་ཡི་ཚུལ་གྱིས་ནི།།སྦྱོར་པ་བཞི་ལས་མཆོག་ཏུ་གནས།།མཆོག་ཏུ་དགའ་བའི་གཟུགས་ཀྱིས་ནི།།བྱ་བ་དང་བྱེད་པའི་དངོས།།རྡོ་རྗེ་སེམས་དཔའི་རང་བཞིན་གྱིས།།འདིར་ནི་ཇི་ལྟར་བདེ་བར་རོ།ཕྱོགས་བཞི་ཡི་ནི་འདབ་མ་ལ།།འབྱུང་བ་བཞི་ཡི་རྩ་བཞི་ནི།།མར་མེ་ལྟ་བུའི་གཟུགས་ཅན་དེ།།མཚམས་ཀྱི་ཆ་ལ་གནས་ནས་སུ།།རྩ་ནི་གང་དག་རྒྱུ་བ་དག།བདུད་རྩི་ལྔ་ནི་རྒྱུ་བ་སྟེ།།མཆོད་པའི་གཟུགས་ཀྱིས་དེ་ལ་བརྟེན།།དེ་ཡི་གཟུགས་ཀྱི་རང་བཞིན་དག།མཆོད་པ་བཞི་ཞེས་བྱ་བར་བཤད།།འདི་ནི་ལུས་ཅན་སྙིང་དབུས་ན།།རྩ་བརྒྱད་དུ་ནི་རྣམ་པར་གནས།།སྐུ་གསུང་ཐུགས་ཀྱི་བྱེ་བྲག་གིས།།གཞན་ཡང་ཉི་ཤུ་རྩ་བཞིར་བརྗོད།།གནས་སོགས་ས་ལ་བརྟེན་ནས་སུ།།གནས་དང་གནས་སུ་ཡང་དག་བརྟེན།།མགོ་བོ་ལས་ནི་ཡང་དག་བྱུང།།རྩ་ནི་མགོ་ལ་སྐྱེས་ཞེས་བརྗོད།།སྙིང་སྟོབས་རྡུལ་དང་མུན་པའི་གཟུགས།།དེ་དབུས་སྒྱུ་འཕྲུལ་ཆེན་མོའི་གཙོ།།རིམ་པ་དང་འདི་ཉིད་ཀྱིས།།བློ་དང་ལྡན་པས་ཕྱག་རྒྱ་བྱ།།ཁཝ་གདོང་ལ་སོགས་སྔོན་ཇི་བཞིན་ནོ།།ལྷུང་བྱེད་ལ་སོགས་རྣམས་པར་དག།བཅོམ་ལྡན་རྡོ་རྗེ་ཅན་གྱིས་གསུངས།།ཕྱག་རྒྱ་རྣམས་ནི་མཚོན་ཆའོ།། ལས་སྐྱེས་པའི་ཐོད་པར་ནི།། རྫས་བཅུ་དག་ནི་བསམ་པར་བྱ།།རླུང་དང་མེ་ཡི་དཀྱིལ་འཁོར་གྱིས།།བསྲོ་བ་དང་ནི་འབར་བར་བྱ།།དང་པོའི་ཡི་གེ་ལྡན་པ་རུ།།བསྒོམས་ན་སྐད་ཅིག་དེ་ལ་འབར།།ཡི་གེ་གོ་བཟློག་སྦྱོར་བ་ཡིས།།རྒྱུད་ལ་སྔགས་ནི་བསྒོམ་པར་བྱ།།ོཾ་ནི་ཐམས་ཅད་འབར་བྱེད་དེ།།དེ་ཉིད་གསུམ་ནི་ཡང་དག་བརྗོད།།ལྷ་མོ་དེ་ལྟར་བསྒོམས་པ་ཡི།།རྫས་ཀྱིས་དངོས་གྲུབ་འབྲས་བུ་སྩོལ།།སྦྱོར་བ་འདི་ཡིས་དངོས་གྲུབ་ཀྱི།།ཡིད་ཆེས་ཡང་དག་འཇུག་པར་འགྱུར།།ཐམས་ཅད་ཀྱིས་ནི་མི་མཐོང་ཞིང།།རྣལ་འབྱོར་ཅན་ནི་སྐད་ཅིག་མཐོང་
༄།།ལྷ་མཆོག་ལས་སྐྱེས་ཕྲོགས་ནས་སུ།།སངས་རྒྱས་ཀུན་གྱི་བུ་མོ་སྤྱད།།གངྒའི་ཀླུང་མཉམ་སངས་རྒྱས་རྣམས།།རྡོ་རྗེ་གསུམ་གྱི་གནས་བཞུགས་པ།།ལག་ཏུ་ཤིང་རྟོག་བཞག་པ་བཞིན།།རྡོ་རྗེའི་མིག་གིས་མཐོང་བར་འགྱུར།།གངྒའི་ཀླུང་མཉམ་ཞིང་རྣམས་ནི།།སྐུ་གསུང་ཐུགས་ཀྱི་མཚན་ཉིད་རྣམས།།སེམས་ཀྱི་རོལ་མོ་ལས་བྱུང་བར།།རྣལ་འབྱོར་བདག་ཉིད་ཅན་གྱིས་མཐོང།།འདི་ནི་མཆོག་ཏུ་གསང་ཆེན་ཏེ།།སྦྱོར་བ་ཀུན་གྱི་དམ་པ་ཡིན།།བཅོམ་ལྡན་རྡོ་རྗེ་ཅན་གྱིས་གསུངས།།བདུད་རྩི་མྱང་བ་སྟེ་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་ཏོ།།ཡི་གེ་ཕོ་ཉ་ལ་སོགས་སྔགས།།མདའ་ཡི་ཤུགས་ཀྱིས་ཡོངས་སུ་འཁོར།།སྤྲུལ་པའི་འཁོར་ལོའི་དབུས་སུ་ནི།།སྡེ་ཚན་བརྒྱད་ཀྱིས་ཤིན་ཏུ་བསྐོར།།སྔགས་རྣམས་ཐམས་ཅད་འབྱུང་བ་སྟེ།།གཞན་ཡང་ཅི་ཡང་རུང་བ་སྟེ།།སྒྲ་ལྔ་དག་ནི་ཡང་དག་ལྡན།།ཡ་ར་ལ་བས་རྣམ་པར་བརྒྱན།།ཆོས་ཀྱི་འཁོར་ལོ་ཞེས་བྱ་བ།།ལུས་ཅན་རྣམས་ཀྱི་སྙིང་དགའ་བྱེད།།ཆ་རྣམས་བཞི་པོ་དག་གིས་ནི།།ཀུན་ནས་ཡོངས་སུ་བསྐོར་བ་སྟེ།།ལོངས་སྤྱོད་འཁོར་ལོ་ཞེས་བྱ་བ།།རོ་རྣམས་ཀྱི་ནི་རྟེན་རང་བཞིན།།བདེ་བ་ཆེན་པོའི་འཁོར་ལོ་ཆེ།།བྱང་ཆུབ་སེམས་ནི་སུམ་ཅུ་གཉིས།།ཟླ་བ་ཉི་མ་ཞེས་བྱ་བ།།གཡོན་དང་གཡས་ཀྱི་ངོས་གཉིས་སུ།།དཔའ་བོ་མཁའ་འགྲོ་མ་རྣམས་ཀྱི།།འགྲོ་དང་འོང་བ་བྱེད་པའི་རྒྱུ།།གནས་གཉིས་ལ་ནི་རྟག་བརྟེན་ནས།།འོག་དང་སྟེང་དུ་ཡང་དག་བརྟེན།།གཡོན་དང་གཡས་ཀྱི་ངོས་གཉིས་སུ།།དེ་བཞིན་དབྱངས་ཡིག་བཅུ་གཉིས་ནི།།རྟག་ཏུ་སྟིང་དུ་བལྟས་པར་བྲི།།གསོག་ས་འོག་ཏུ་བལྟས་པ་ནི།།ངོས་གཉིས་དག་ཏུ་སྤེལ་བ་སྟེ།།དབུས་སུ་དེ་ནི་སྤྱིར་བར་བྱ།།དེ་ལྟར་བསྟན་བ་འདི་དག་ནི་།།རྩ་དང་སྒྲ་ཡི་རང་བཞིན་ནོ་།།གཉིས་མེད་ཡེ་ཤེས་རྡོ་རྗེ་སྟེ།།མཁའ་འགྲོ་སྒྲ་ཡི་རང་བཞིན་ནོ།།ངེས་འབྱུང་སངས་རྒྱས་ཐམས་ཅད་དེ།།གང་དུ་སྐྱེ་བ་ཞེས་བྱར་གྲགས།།ཤིན་ཏུ་རྣམ་དག་ཡེ་ཤེས་ཆེ།།ལྷ་མོ་ཀུན་གྱི་རང་བཞིན་གང།།རྡོ་རྗེ་སེམས་དཔའ་ཞེས་བྱ་སྟེ།།མཆོག་ཏུ་བདེ་བར་བརྗོད་པ་ཡིན།།རང་བྱུང་
གི་ནི་གཟུགས་འདི་ཉིད།།སྤྲོ་དང་སྡུད་པར་བྱེད་པའོ།།ཡི་གེ་ཕོ་ཉ་ལ་སོགས་པ་སྔགས།།དེར་ནི་ཆ་དང་བྲལ་བ་གང།།བྷ་གའི་དབུས་སུ་གཟུགས་མེད་པ།།དེ་ནི་རྟག་ཏུ་གནས་པ་ཡིན།།སྨིན་དབུས་ཐིག་ལེའི་པདྨ་རུ།།བཅུ་དྲུག་སྐུད་པས་བསྐོར་བ་ཡིན།།ཤེས་རབ་ཐབས་ཀྱི་མཉམ་སྦྱོར་གྱིས།།ཁ་སྦྱོར་ཞེས་བྱར་བརྗོད་པ་ཡིན།།གསང་བ་མཆོག་གི་དགྱིས་\?\་པ་ནི།།ཐམས་ཅད་བདག་ཉིད་རྟག་བཞུགས་གང།།འདི་ནི་ཀུན་མཁྱེན་ཞེས་བྱ་སྟེ།།ཀུན་དུ་འགྲོ་བ་མི་ཤིགས་པའོ།།པདྨ་ཡིན་ནི་སྣ་རྩེ་རུ།།རྒྱུ་དང་མི་རྒྱུར་བཅས་པར་བསྒོམ།།ཡིད་ཀྱིས་བཟླས་དང་ཡང་དག་ལྡན།།ངག་དང་ཡི་གེ་རྣམ་པར་སྤངས།།ངེས་པའི་གོ་འཕང་རྟག་ཏུ་གནས།།བརྟན་པ་ཆོས་དབྱིངས་རང་བཞིན་ནོ།།ཤིན་ཏུ་ཕྲ་བ་རྡུལ་དང་བྲལ།།ཡེ་ཤེས་སྐུ་སྟེ་དྲི་མ་མེད།།གསལ་བ་མཆོག་གི་རང་བཞིན་ཏེ།།མྱ་ངན་འདས་པ་འབའ་ཞིག་ཡུལ།།ཕན་ཚུན་འདུད་པའི་གསང་སྔགས་ནི།།ཡུལ་ཉིད་ཀྱིས་ནི་དབྱེ་པར་བྱ།།ས་བོན་ཕྲེང་བདེ་ནས་བསྒོམ།།ཧཱུཾ་གི་སྐུད་པས་བཅིངས་པ་སྟེ།།བསྒྲུབ་བྱ་འགོག་པར་གྱུར་ན་ནི།།གོམ་པ་གཅིག་ཀྱང་མི་འགྲོའོ།།སྔགས་དང་ཐིག་ལེ་འདི་དག་ནི།།ཀུན་རྫོབ་བྱང་ཆུབ་སེམས་བསྒོམ་པར།།བཅོམ་འདས་རྡོ་རྗེ་ཅན་གྱིས་གསུངས།།འདི་ཡི་ཤེས་རབ་ལྷན་སྐྱེས་ཏེ།།དེ་ཡི་གཟུགས་སུ་གྱུར་པས་གནས།།ལས་ཀྱི་རླུང་གིས་བསྐྱོད་ནས་སུ།།ལྟེ་བའི་དཀྱིལ་འཁོར་འདི་ནས་འབར།།སྒྱུ་མ་ཆེན་མོ་ཞེས་བྱར་བཤད།།ལས་རྣམས་ཐམས་ཅད་སྒྲུབ་པའོ།།སྐྲ་རྩེ་བརྒྱར་གྱུར་པ་ཡི་ཆ།།སྐད་ཅིག་གློག་གི་འོད་ཟེར་ཅན།།ལྷ་ཡི་རྣལ་འབྱོར་ལུས་སུ་ནི།།ལྟེ་བའི་སྒོ་ཡི་བུ་ག་ནས།།ཕྱོགས་རྣམས་ཀུན་དུ་སྤྲོས་ནས་ནི།།ལྷ་དང་ལྷ་མིན་ཀུན་བསྲེགས་ཏེ།།སྙིང་གའི་ཆོས་ཀྱི་འཁོར་ལོ་ནི།།བསྲེགས་ཏེ་ལོངས་སྤྱོད་འཁོར་ལོར་སོང།།སྣ་བུག་གཡས་ནས་བྱུང་ནས་ནི།།སླར་ཡང་ཞུགས་ཏེ་སྨིན་མཚམས་ཀྱི།།མཛོད་སྤུའི་ཁུང་ནས་བྱུང་ནས་ནི།།ཕྱོགས་བཅུར་བཞུགས་པའི་སངས་རྒྱས་དང།།བྱང་ཆུབ་སེམས་དཔའ་ཐམས་ཅད་ཀྱི།།སྣ་སྒོ་གཡོན་དུ་ཞུགས་ནས་
༄།།ནི།།སྤྱི་བོའི་འཁོར་ལོ་བསྲེགས་ནས་སུ།།སྔོན་གྱི་ལམ་ནས་སླར་བྱུང་སྟེ།།སླར་ཡང་སྤྱི་གཙུག་ཏུ་ནི་ཞུགས།།བསྲེགས་པར་གྱུར་པའི་སངས་རྒྱས་རྣམས།།དགའ་བ་བསྐྱེད་ནས་ལྟེ་བ་ཡི།།།དཀྱིལ་འཁོར་དུ་ནི་སོང་གྱུར་ནས།།སྔོན་བཞིན་དུ་ནི་གནས་པར་གྱུར།།དགའ་བ་སྐད་ཅིག་བྱེ་བྲག་གིས།།བླ་མའི་ཞལ་ལས་ཤེས་པར་བྱ།།བཅོམ་ལྡན་འདས་རྡོ་རྗེ་ཅན་གྱིས་གསུངས།།མྱ་ངན་ལས་འདས་པའི་བྱང་ཆུབ་ཀྱི་སེམས་བདེ་བ་ཆེན་པོའི་བསམ་གཏན་ནོ།།ོཾ་ན་མོ་བྷ་ག་ཝ་ཏེ་བཱི་རེ་ཤཱ་ཡ།།མ་ཧཱ་ཀལྤ་ཨགྣི་སནྣི་བྷཱ་ཡ།ཛ་ཊཱ་མ་གུ་ཊོཏྐ་ཊཱཡ།དཾཥྚཱ་ཀ་རཱ་ལོ་གྲ་བྷཱི་ཥ་ཎ་མུ་ཁཱ་ཡ།ས་ཧ་སྲ་བྷུ་ཛ་བྷ་སུ་རཱ་ཡ།པར་ཤུ་བཱ་ཤོ་བྱཱ་ཏ་ཤཱུ་ལ་ཁ་ཊྭཱཾ་ག་དྷ་རི་ཎི།བྱཱ་གྷཱ་ནཱཾ་བ་ར་དྷ་རཱ་ཡ།མ་ཧཱ་དྷུ་མྦྲཱ་ནྡྷཱ་ཀ་ར་པ་པུ་ཥཱ་ཡ་ཧཱུཾ་ཧཱུཾ་ཕཊ་སཝཱ་ཧཱ།ཀྵྨཾ་ཀྵྨཾ་ཕཊ་ཕཊ།ཀ་ར་ཀ་ར།ཀུ་རུ་ཀུ་རུ།བནྡྷ་བནྡྷ།།པ་ཙ་པ་ཙ།ཧིཾ་ཧིཾ།ཧཾ་ཧཾ། ད་ཧ་ད་ཧ།ཀུ་རུ་ཀུ་རུ།།ཏྲཱ་ས་ཡ་ཏྲཱ་ས་ཡ།བྷཀྵ་བྷཀྵ།ཧཱུཾ་ཧཱུཾ།ཀི་ལི་ཀི་ལི།བ་ས་རུ་དྷི་ར།ནྟྲ་མཱ་ལཱ་བ་ལཾ་བི་ནི་གྲཧྞ་གྲིཧྞ།ཀྵོ་བྷ་ཡ་ཀྵོ་བྷ་ཡ།ཱ་ཀྵཌྜྷ་ཨཱ་ཀཌྜྷྱ།རྩི་ལི་ཙི་ལི།སི་ལི་སི་ལི།ས་པྟ་པཱ་ཏཱ་ལ་ག་ཏ་བྷུ་རྫི་ག་སརྦ་མྦཱ་ཏ་རྫ་ཡ་ཏ་རྫ་ཡ་ཧྲཾ་ཧྲཾ།ཕེཾ་ཕེཾ།ཧྲིཾ་ཧྲིཾ།དྷི་ལི་དྷི་ལི།།སྔགས་ཀྱི་ཚིག་ནི་ཀུན་ལ་ཡང།།ོཾ་ནི་ཐམས་ཅད་གསལ་བྱེད་དེ།།ཧཱུཾ་ཧཱུཾ་ཕཊ་ནི་མཐའ་རུ་སྦྱར།།རབ་གཏུམ་ལ་སོགས་མཁའ་འགྲོ་མ།།རང་མིང་བརྗོད་པའི་སྔགས་པ་ནི།།དང་པོར་ཨོཾ་དང་སྦྱར་བྱ་སྟེ།།ཧཱུཾ་ཧཱུཾ་ཕཊ་ནི་མཐའ་རུ་གནས།།ོཾ་ཤྲཱི་བཛྲ་ཧེ་ཧེ་རུ་རུ་ཀཾ་ཧཱུཾ་ཧཱུཾ་ཕཊ་ཌཱ་ཀི་ནཱི་ཛྭ་ལ་སམྦ་རཾ་སཝཱ་ཧཱ།སྙིང་པོའོ།།ོཾ་ཧྲཱིཿ ཧ་ཧ་ཧཱུཾ་ཧཱུཾ་ཕཊ།ཉེ་བའི་སྙིང་པོའོ།།ོཾ་སུམྦྷ་ནི་སུམྦྷ་ཧཱུཾ་ཧཱུཾ་ཕཊ།ོཾ་གྲྀཧྞ་གྲྀཧྞ་ཧཱུཾ་ཧཱུཾ་ཕཊ།ོཾ་གྲྀཧྞཱ་པ་ཡ་ཧཱུཾ་ཧཱུཾ་ཕཊ།ོཾ་ཨཱ་ན་ཡ་ཧོ་བྷ་ག་བཱ་ན་བིདྱ་རཱ་ཛ་ཧཱུཾ་ཧཱུཾ་ཕཊ།སྙིང་པོ་དང་ཉེ་བའི་སྙིང་པོའོ།། ཨོཾ་སརྦ་བུདྡྷ་ཌཱ་ཀི་ནཱི་ཡེ་བཛྲ་བརྞ་ནཱི་ཡེ་ཧཱུཾ་ཧཱུཾ་ཕཊ་ཕཊ་སཝཱ་ཧཱ།སྙིང་པོའོ།།ོཾ་བཛྲ་བཻ་རོ་ཙ་ནཱི་ཡེ་ཧཱུཾ་ཧཱུཾ་ཕཊ་ཕཊ།ཉེ་བའི་སྙིང་པོའོ།།ོཾ་བཱི་ར་ཧཱུཾ་ཧཱུཾ་ཕཊ།སྙིང་པོ་དང་ཉ་བའི་སྙིང་པོའོ།།རྗེ་བཙུན་མའི་སྔགས་ཀྱི་ཚིག་གོ།།ོཾ་ཧཻ།ན་མ་ཧི།སཝཱ་ཧཱ་ཧུ།བཽ་ཥ་ཌ་ཧེ།ཧཱུཾ་ཧཱུཾ་ཧོ།། 
ཕཊ་ཧཾ།དེ་དག་ནི་དཔའ་བོ་དྲུག་གི་གོ་ཆའོ།།ོཾ་བཾ།ཧཾ་ཡོཾ།།ཧྲིཾ་རྨོཾ།།ཧྲེཾ་ཧྲིཾ།ཧཱུཾ་ཧཱུཾ་ཕཊ་ཕཊ།ོཾ་ནི་ཀུན་ལ་སྦྱིན་པར་བྱ།།རྣལ་འབྱོར་མ་དྲུག་གོ་ཆ་ཡིན།།ོཾ་ཨ་ཨཱ།ི་ཨཱི།རྀ་རྀ།ལྀ་ལྀ།ེ་ཨཻ།ོ་ཨཽ།།ཾ་ཨཿ ཀ་ཁ་ག་གྷ་དང།ཙ་ཚ་ཛ་ཛྙ་ཉ། ཊ་ཐ་ཌ་ཌྷ་ཎ།ཏ་ཐ་ད་དྷ་ན།ཕ་ཕ་བ་བྷ་མ།ཡ་ར་ལ་ཝ།ཤ་ཥ་ས་ཧ་ཀྵ་ཧཱུཾ་ཧཱུཾ་ཕཊ་ཕཊ་སཝཱ་ཧཱ།དཔའ་བོ་དང་མཁའ་འགྲོ་མ་ཐམས་ཅད་ཀྱི་གནས་སོ།།ོཾ་ན་མོ་བྷ་ག་བ་ཏི་བཛྲ་བཱ་རཱ་ཧཱི།།ཱ་རྱཱ་པ་རཱ་ཛི་ཏེ་ཏྲཻ་ལོ་ཀྱ་མཱ་ཏེ་མ་ཧཱ་བིདྱེ་ཤཝ་རི།སརྦ་བྷཱུ་ཏ་བྷ་ཡཱ་བཱ་ཧེ་མ་ཧཱ་བཛྲེ།བཛྲ་ས་ནི་ཨ་ཇི་ཏེ་ཨ་བ་རཱ་ཛི་ཏ་བ་ཤྱཾ་ཀ་རི་ནེ་ཏྲ་བྷ་མ་ཎི།ཤོ་ཥ་ཎི་རོ་ཥ་ཎི་ཀྲོ་དྷ་ཀ་རཱ་ལི་ནི།སནྟྲཱ་ས་ནི་མཱ་ར་ཎི་སུ་བྲ་བྷེ་ད་ནི་ཨ་པ་རཱ་ཛ་ཡེ།བི་ཛ་ཡེ་ཛ་མྦྷ་ནི་སྟ་མྦྷ་ནི་མོ་ཧ་ནི།བཛྲ་བྷཱ་རཱ་ཧི་མ་ཧཱ་ཡོ་གི་ནཱི་ཀཱ་མེ་ཤཝ་རི་ཁ་གེ།ཏ་དྱ་ཐཱ།བྲོ་ཏཾ་གེ་ཕྲོ་ཏཾ་གེ།ཧ་ན་ཧ་ན་པྲཱ་ཎཱཾ།ཀི་དཀི་ནི་ཁ་དྑི་ནི་དྷུ་ན་དྷུ་ནི་བཛྲ་ཧ་སྟེ་ཤོ་ཥ་ཡ་ཤོ་ཥ་ཡ།བཛྲ་ཁ་ཊྭཱཾ་ག་ཀ་པཱ་ལ་དྷ་རེ་ཎི།མ་ཧཱ་པི་ཤི་ཏ་མཱཾ་ས་ཨཱ་ས་ནི།མ་ནུ་ཥྱཱ་ནྟྲ་པྲ་བྲི་ཏྟེ་སནྣི་དྷྱཾ་ན་ར་སི་རོ་མཱ་ལ་གྲནྠི་ཏ་དྷཱ་རི་ཎི།སུམྦྷ་ནི་སུམྦྷེ།ཧ་ན་ཧ་ན་པྲཱ་ཎཱཾ།སརྦ་པཱ་པ་ས་ཏྭཱ་ནཱཾ།སརྦ་པ་ཤཱུ་ནཱཾ་མ་ཧཱ་མཱཾ་ས་ཚེ་ད་ནི།ཀྲོ་དྷ་མཱུརྟེ་དཾ་ཥྚ་ཀ་རཱ་ལི་ནི་མ་ཧཱ་མུ་དྲེ།ཤྲཱི་ཧེ་རུ་ཀ་དེ་བ་སྱ་ཨ་གྲ་མ་ཧི་ཥི།ས་ཧ་སྲ་ཤི་རེ་ས་ཧ་སྲ་བཱ་ཧ་བེ།ཤ་ཏ་ས་ཧ་སྲ་ཨཱ་ན་ནེ།ཛྭ་ལི་ཏ་ཏེ་ཛ་སྱ་ཛྭེ་ལ་མུ་ཁེ།བིཾ་ག་ལ་ལོ་ཙ་ནེ།བཛྲ་ཤ་རཱི་རེ།བཛྲ་ཨཱ་ས་ནི།མི་ལི་ཏི་མི་ལི་ཧེ་ཧེ་ཧེ་ཧ་ཧ་ཧཱུཾ་ཧཱུཾ་ཁ་ཁ་དྷུ་དྷུ།རུ་རུ།དྷུ་རུ་དྷུ་རུ།མུ་རུ་མུ་རུ། དྭཻ་མ་ཧཱ་ཡོ་གི་ནཱི་པ་ཋི་ཏ་སིདྡྷི་དྲཻཾ་དྷཾ་དྲཻཾ་དྷཾ་གྲཾ་གྲཾ།།ཧེ་ཧེ་ཧ་ཧ་བྷཱཾ་མེ།ཧ་ས་ཧ་ས་བཱི་རེ།ཧ་ཧ་ཧོ་ཧོ་ཧཱུཾ་ཧཱུཾ་ཏྲཻ་ལོ་ཀྱ་བི་ནཱ་ཤ་ནི་ཤ་ཏ་ས་ཧ་སྲ་ཀོ་ཊི།ཏ་ཐཱ་ག་ཏ་པ་རི་བཱ་རེ་ཧཱུཾ་ཕཊ།སཾ་ཧ་རཱུ་པེ་ཁཿ ག་ཛ་རཱུ་པེ་གཿ ཏྲཻ་ལོ་ཀྱ་ཨུ་ད་རེ།ས་མུ་དྲ་མེ་ཁ་ལེ་གྲ་ས་གྲ་ས་ཧཱུཾ་ཧཱུཾ་ཕཊ།བཱི་རཱ་དྭེ་ཏེ་ཧཱུཾ་ཧཱུཾ་ཕཊ།ཧཱ་ཧཱ་མ་ཧཱ་པ་ཤུ་མོ་ཧ་ནི་མ་ཧཱ་ཡོ་གཱི་ཤཝ་ཏི་ཏྭཾ།ཌཱ་ཀི་ནཱི་སརྦ་ལོ་ཀཱ་ནཱི།བྷནྡྷ་ནི་ས་དྱཿ ་ཡཀཱ་རི་ཎི་ཧཱུཾ་ཧཱུཾ་ཕཊ།བྷཱུ་ཏ་ཏྲའ་ས་ནི།མ་ཧཱ་བཱི་ར་བ་ར་མ་སིདྡྷི་ཡོ་གཱི་ཤཝ་རི་ཕཊ་ཧཱུཾ་ཧཱུཾ་ཕཊ།ཧཱུཾ་ཕཊ་སཝཱ་ཧཱ།ོཾ་ཀ་ར་ཀ་ར།ཀུ་རུ་ཀུ་རུ།བནྡྷ་བནྡྷ།ཏྲཱ་ས་ཡ་ཏྲཱ་ས་ཡ།ཀྵོ་བྷ་ཡ་ཀྵོ་བྷ་
༄།།ཡ།ཧྲཽཾ་ཧྲཽཾ་ཧྲཿ ཧྲཿ ཕེཾ་ཕེཾ།ཕཊ་ཕཊ།ད་ཧ་ད་ཧ།པ་ཅ་པ་ཙ།བྷཀྵ་བྷཀྵ།བ་ས་རུ་དྷི་ར་ཨནྟྲ་མཱ་ལཱ་བ་ལམྦི་ནི་གྲྀཧྞ་གྲྀཧྞ།སཔྟ་པཱ་ཏཱ་ལ་ག་ཏ་བྷུ་ཛཾ་ག་སརྦ་མྦཱ་ཏ་རྫ་ཡ་ཏ་རྫ་ཡ།ཱ་ཀཌྜྷྱ་ཨཱ་ཀཌྜྷྱ།ཧྲིཾ་ཧྲིཾ།ཛྣཽཾ་ཛྣཽཾ།ཀྵྨཱཾ་ཀྙྨཱཾ།ཧཱཾ་ཧཱཾ། ཧཱིཾ་ཧཱིཾ།ཧཱུཾ་ཧཱུཾ།ཀི་ལི་ཀི་ལི།སི་ལི་སི་ལི།།ཙི་ལི་རྩི་ལི།དྷི་ལི་དྷི་ལི།ཧཱུཾ་ཧཱུཾ་ཕཊ་ཕཊ།སཝཱ་ཧཱ།ོཾ་ཤིང་གཅིག་དང་ནི་དུར་ཁྲོད་དང་།།རི་བོ་དང་ནི་རི་སུལ་ཕུག།གྲོང་དང་བཞི་མདོ་ཞིང་དང་ནི།།ཁྱད་པར་དུ་ནི་ཁང་སྟོང་དང།།སེམས་ཅན་སྣོད་དང་ཐང་དང་ནི།།ཁྱད་པར་དུ་ནི་ཆུ་ལ་གནས།།ནག་པོ་དྲག་པོ་དྲག་ཆེན་མོ།།ལྷ་སྦྱིན་མཉམ་དུ་བསྟེན་པ་དང།།ནག་པོ་གཙིགས་པ་འཇིགས་བྱེད་དང།།རྒ་ལས་འདས་དང་ལོག་འདྲེན་རྣམས།།རྒན་བྱེད་མ་དང་དྲག་བྱེད་མོ།།འཇིགས་བྱེད་མ་དང་ཨུ་མ་དང།།རྒྱལ་དང་རྣམ་པར་རྒྱལ་མ་དང།།མི་ཐུབ་གཞན་གྱིས་མི་ཐུབ་མ།།ནག་མོ་བཟང་མོ་ནག་ཆེན་མོ།།ནག་སྤོམ་མ་དང་རྣལ་འབྱོར་མ།།དབང་མོ་དང་ནི་ཟླ་བ་མོ།།དྲག་ཏུ་སྡང་དང་འཆང་བ་མོ།།འཕྲོག་བྱེད་མ་དང་མར་མེ་མ།།འཇིགས་བྱེད་གྲོང་གནས་རྣལ་འབྱོར་མ།།དྲག་མོའི་གཟུགས་དང་གཟུགས་ཆེན་མོ།།མཆེ་བ་གཙིགས་དང་ཐོད་ཆེན་མོ།།ཐོད་ཕྲེང་ཕྲེང་ཅན་ཁ་ཊྭཱཾ་མ།།སྤྲུལ་ཆེན་རལ་གྲི་དགྲ་སྟ་མ།།རྡོ་རྗེ་དེ་བཞི་ཅན་མ།།དེ་ཉིད་མོ་མཁའ་འགྲོ་མ།།ལས་ཀུན་རྗེས་སུ་སྒྲུབ་བྱེད་མ།།སྦྱོར་བའི་དཀྱིལ་འཁོར་རྒྱལ་ཆེན་མོ།།རྡོ་རྗེ་དེ་བཞིན་དབང་ཕྱུག་གཙོ།།དེ་བཞིན་གཤེགས་པའི་སྐུ་ཆེན་ཏེ།།རྡུལ་མེད་རྣལ་འབྱོར་སྦྱིན་པ་མོ།།རྡོ་རྗེ་དབང་མོའི་བཀའ་འདི་ཡིས།།ཐམས་ཅད་ཀུན་ནས་འདིར་སྦྱིན་ཅིག།ོཾ་ཀཀྐ་ཌྷ་ན་བ་བབ་ན་ཁ་ཁྑཱ་ན་སརྦ་དུ་ཥྚཾ་ཧ་ན་ཧ་ན་གྒ་གྒ་ཊ་ན་ཨ་མུ་ཀ་སྱ་ཤཱནྟིཾ་ཀུ་རུ་ཧཱུཾ་ཧཱུཾ་ཕཊ་ཕཊ་ཛཿ སཝཱ་ཧཱ་བདུད་རྩི་ཡིས་ནི་ཁ་བཀང་སྟེ།།ལྷ་རྣམས་ཐམས་ཅད་ཚིམས་པར་བྱ།།རྣལ་འབྱོར་རྣལ་འབྱོར་མ་ཡིས་ནི།།ལས་རྣམས་ཐམས་ཅད་འགྲུབ་པར་བསྒོམ།།ོཾ་བྷཀྵ་བྷཀྵ་སརྦ་ཡོ་གཱི་ཤཝ་རི་ཧཱུཾ་ཧཱུཾ་ཛཿ སཝཱ་ཧཱ།བཅོམ་ལྡན་རྡོ་རྗེ་ཅན་གྱིས་གསུངས།།དཔའ་བོ་དང་མཁའ་འགྲོ་མ་
ཐམས་ཅད་ཀྱི་གཏོར་མའི་སྔགས་སོ།།ོཾ་ན་མོ་ནཱི་ལཱཾ་བ་ར་དྷ་ར་བཛྲ་པཱ་ཎ་ཡེ་མ་ཧཱ་ཡཀྵ་སེ་ནཱ་བ་ཏ་ཡེ། ནེ་ཀ་གཾ་གཱ་ནཱ་དི་བཱ་ལུ་ཀ་ཨུ་པ་མ་བུདྡྷ་ཀོ་ཊཱི་ཤ་ཏ་ས་ཧ་སྲ་པ་རི་བྲྀཏྟཱ་ཡ།བི་ཀྲི་ཏ་དཾཥྚྜ་ཀ་རཱ་ལ་རླུ་པ་ཡ་ཨ་གནིར།ཤི་ནཱ་ཡ་ན་ཡཱ་ཛ་ལི་ཏ་བི་ཤྲ་སཝཱ་སཱ་བྷིས་ནཱི་དཱ་ཡ།བ་སུ་ཀི་མ་ར་ག་ཛ་བི་བྷུ་ཥི་ཏ་ཀ་ར་ཙ་ར་ཎཱ་ཡ།ཀྲྀཥྞ་བྷུ་ཛཾ་ག་ཡ་ཛྙོ་པ་བི་ཏཱ་ཡ།ཛ་ལི་ཏ་བྷུ་ཛཾ་ག་མ་ཎི་མ་ཀུ་ཊཱ་ཡ།ཕུ་རི་ཊ་ཏོ་པ་བ་ད་ནཱ་ཡ།སཾ་ཀུ་རྩི་བྷུ་བྷུ་ལ་ཊཱ་ཡ།ད་ཤ་ན་ཨ་པསྟ་དྭ་ཏོ་སྠཱ་ཡ།ཀྲི་ཏནྟ་རཱུ་པཱ་ཡ།བི་དུད་ཛི་ཧ་རཱ་ཡ།མ་ཧོ་ག་བྷ་ཀྵ་ནཱ་ཡ་ཀ་ར་སྥཊ་ས་ན་ཀ་རཱ་ཡ། སུ་པ་ཎ་ནཱ་ག་རཱ་ཛ་མེ་ཁ་ལཱ་ཧཱུཾ་ཀ་ར་ཎ་ད།ཏྲཱ་ས་ན་ཀ་རཱ་ཡ། ཤི་ཏི་ཛོ་ཛ་ན་ས་ཧ་སུ་ག་ར་ཛ་ནུ་མཎྜལ་ཙནྡྲ་ཨ་དི་ཏྱ་སྐནྡྷ་བ་ཧ་ནཱ་ཡ།དཾཥྚ་ག་ཀ་རཱ་ལ་མ་ཧཱ་སི་ཏ་ཨཊྚ་ཧཱ་ས་ན་དཱ་མ་ཧཱ་སཾ་ཀྵོ་པ་ཀ་རཱ་ཡ།ཀཱ་ལ་རཱུ་པཱ་ཡ་ཏྲཻ་ལོ་ཀྱ་བྷཀྵ་ན་ཀ་རཱ་ཡ།ནཱ་གཱ་མྲྀ་དྱུ་ཀཱ་ཡ་ཨི་མཾ་གཱཾ་ག་ནཱ་དེ་པཱ་ལུ་ཀ་ས་མ་བུ་དྡྷཻ་བྷ་ག་བ་ཏ་ཨ་བྷི་བྷཱ་ཥ་མནྟ་ཨ་བརྟ་ཤཱ་མི།ཏདྱ་ཐཱ།བྷོ་བྷོ་བན་ནཱ་ག་ཨ་དྷི་པ་ཏ་ཡི།ི་དན་ནི་ནཱི་ལཱམྦ་ར་དྷ་ར་ཤ་རཱི་རཾ།བཛྲ་པཱ་ཎི་ཧྲྀ་ད་ཡཾ།ཡཿ ས་མྦ་ཏི་ཀྲ་མཐ་མ་ཀུ་ལ།ུ་ཚཱ་ད་ནཾ་བྷ་བི་ཥྱ་ཏི།།ཏ་དྱ་ཐཱ།བུདྡྷ་བུདྡྷ།བི་བུདྡྷའི་བུདྡྷ།མཱ་ཏི་ཀྲ་མ་ཐ།ཧ་ར་ཧ་ར་ནཱ་གཱ་ནཱཾ། པྲ་ཧ་ར་པྲ་ཧ་ར་ནཱ་གཱ་ནཱཾ།ཙྪིནྡི་ཙྪིནྡ་ནཱ་ག་ཧྲི་ད་ཡཱ་ནི།བྷིནྡ་བྷིནྡ་ནཱ་ག་མ་རྨ་ནི།བི་སིརྱ་ནྟུ་ནཱ་ག་ཤ་རཱི་རཱ་ཎི།བི་སྥོ་ཊ་ཡ་ནཱ་ག་ན་ཡ་ནཱ་ནི།ཏྡྱ་ཐཱ་ཧཱུཾ་ཕཊ།ན་ག་བི་དཱ་རཱ་ཎ་ཡ་ཕཊ།ནཱ་གོཚཱ་ད་ནཱ་ཡ་ཕཊ།ནཱི་ལཾ་པས་ནཱ་ཡ་ཕཊ། པྲ་ཏི་ཧ་ཧ་པ་ལ་བ་རཱ་ཀ་མཱ་ཡ་ཕཊ།ཀྲི་ཏཱནྟཱ་ཡ་ཕཊ། ཀྲི་ཏཱནྟ་རཱུ་པཱ་ཡ་ཕཊ།རོ་ཥཎཱ་ཡ་ཕཊ།ཏྲཱ་ས་ནཱ་ཡ་ཕཊ།ཀུཾ་བྷཎྜོ་ཚཱ་ད་ནཱ་ཡ་ཕཊ།པྲེ་ཏ་པི་ཤཱ་ཙ་བི་ནཱ་ཤ་ཀ་རཱ་ཡ་ཕཊ།ཡཀྵ་ཨ་པ་སྨ་ར་བི་ནཱ་ཤ་ཀ་རཱ་ཡ་ཕཊ།ཧ་ས་ཧ་ས།དྷ་ར་དྷ་ར།མཱ་ར་ཡ་མཱ་ར་ཡ།ནཱ་ཤ་ཡ་ནཱ་ཤ་ཡ།སརྦ་བིགྷཱཾ་བི་ནཱ་ཤ་ཀ་རཱ་ཡ་ཕཊ།སརྦ་ཤ་ཏྲཱུཾ་སཾ་གྷ་བི་ནཱ་ཤ་ཀ་རཱ་ཡ་ཕཊ།ནཱི་ལཱམྦ་ར་དྷ་ར་བཛྲ་པཱ་ཎི་རཱ་ཛྙ་པཱ་ཡ་ཏི་སཝཱ་ཧཱ།གནོད་སྦྱིན་དང་སྲིན་པོ་ལ་སོགས་པས་ཟིན་པ་ལ་ནི་ཆུ་ལ་བཟླས་ཏེ་གཏོར་ན་གྲོལ་བར་འགྱུར་རོ།།ཆར་པ་བཟློག་བ་ནི་ཐལ་བ་ལ་བཟླས་ནས་སྤྲིན་ལ་བལྟས་ཏེ་གཏོར་བར་བྱའོ།།ཆུ་ལ་བཟླས་ཏེ་
